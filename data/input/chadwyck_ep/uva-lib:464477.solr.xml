<?xml version="1.0" encoding="UTF-8"?>
<add>
   <doc>
      <field name="author_display">K. B. Hof-und Universitätsbuchdruckerei von Junge &amp; Sohn</field>
      <field name="author_facet">K. B. Hof-und Universitätsbuchdruckerei von Junge &amp; Sohn</field>
      <field name="author_sort_facet">k b hof und universittsbuchdruckerei von junge  sohn</field>
      <field name="author_text">K. B. Hof-und Universitätsbuchdruckerei von Junge &amp; Sohn</field>
      <field name="composition_era_facet">20th Century</field>
      <field name="composition_era_facet">1910's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2060.xml</field>
      <field name="date_indexed_facet">201909240351</field>
      <field name="date_text">1911</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464477</field>
      <field name="language_facet">English</field>
      <field name="main_title_display">Alexander-Cassamus fragment</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">Alexander-Cassamus fragment</field>
      <field name="title_facet">alexander cassamus fragment</field>
      <field name="title_sort_facet">alexander cassamus fragment</field>
      <field name="title_text">Alexander-Cassamus fragment</field>
      <field name="year_display">1911</field>
      <field name="year_facet">1911</field>
      <field name="year_multisort_i">1911</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464477&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464477&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;Alexander-Cassamus fragment&lt;/displayTitle&gt;</field>
      <field name="desc_meta_file_display">&lt;sortTitle&gt;alexander cassamus fragment&lt;/sortTitle&gt;</field>
      <field name="desc_meta_file_display">&lt;displayDate&gt;1911&lt;/displayDate&gt;</field>
      <field name="desc_meta_file_display">&lt;sortDate&gt;1911&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;Alexander-Cassamus fragment&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Erlangen&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;K. B. Hof-und Universitätsbuchdruckerei von Junge &amp;amp; Sohn&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1911&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2627&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;viii, 100 p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;Alexander-Cassamus fragment&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 46 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries, introductory and editorial matter omitted.&lt;/description&gt;</field>
      <field name="desc_meta_file_display">&lt;description type="note"&gt;Middle English romances.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">[[Alexander-Cassamus]] Square brackets denote editorial insertions or emendations. 1 Cassamus roos aftre this talkynge, And took yn counsel Ydore and Betys, Chargynge hem, they shulde aboue al thynge Of this presoner be right war and wys And do hym chere, &amp; wyth that maide of pris, That ys faire Ede, make hym aqweynted be. “Sere,” saide they bothe, “al yowr hole devys Shul we performe; þat shul ?? knowe &amp; se.” 2 Aftre this tale Cassamus wyth-owte lete Took his leue, &amp; doun the chambre ys go. These fresh[e] ladyes &amp; these lordes ben sette On kussynys of silk to-gedir to and to, Spekynge of loue &amp; othir thyngges mo. So they acorde to chese hem now a kyng, That yn here questyouns trow-þe shuld hem do; That shal he en-sur &amp; spare for no thynge. 3 Now haue they chose her kynge for to be In questyouns of loue Betys, be his name. To the goddys aboue ensured now ys he, That ys to seye, to Neptymus &amp; Dyame. He shal not spare for loue ne for grame Trewly to juge among hem yn thys cas; And at þ? begynnyng of this fresh[e] game A corowne anon vp-on his hed set was, 4 W[h]iche that Ydore had mad, this mayd[e] fre, Of roshes &amp; floures as fresh as ys [a] mede. W[h]an Betys sei? þat corownyd þus was he, Hys astat vp-on hym to take tho gan he spede And to hem saide: “Loke ?? now alle, tak hede That my comaundementes ?? trewly obbeye.” “?is,” they seyde alle wyth-owte drede, “That ?? comaunde vs, þ? trowþ? shul we seye.” 5 Thys yonge kyng sette hym yn his see And gan comaunde as [I] shal yow devisse Of thesse maydenys he seyde ferst to Edee: “?? shul seye trowþ? &amp; gabbe yn no wyse! Be the fors of vertu of the gret emprisse, That to this pley longeth, ?? shul to me be trewe! Tel me, yf euere ?? felte vp-on yow ryse The sorwes of loue &amp; euelys þat hym doth sue!” 6 “Sere,” sayde this maide, “I felte hem neuere ?ytte; But of thow[?]tes may I not wel say nay: I haue hem felte—how ofte, yt passeth my wyt— Trewly to telle yow, be god &amp; be my fay.” “Be god,” saide Phesonas, “?it dar I right wel say, The brode sheld yn this toung fro loue can ?ou not cure; For ?? loue on, as ?? best can or may, Wyth al yowr herte, I dar my trowþ? e[nsu]re.” 7 “Sere,” saide this mayde, “I can say yow no more: Hym that I loue, shal I not refuce. An hundred þousend thankynges now I ?eue therfore To blessed Venus; And thus I me excuse As towechyng loue.” &amp; þer-wyth gan she to muse, And sore sy??ed, þat al men myghte wel se, That fro louys donger she myghte here not excuse. And wyth that sy?e al rody tho wax she. 8 Here blod ther wyth stere her bewte gan to sprynge; She semed fayrer a gret del than before. Bawdrayn here beheld; he thow[?]te so fayr a thynge Hadde he neuer seen seth ferst that he was bore. Here bewte his herte wyth loue hath smet so sore, That his desir ys fully hir to serue. His loue to here en-cresyth so more &amp; more, That he hir seruaunt muste be tyl that he sterue. 9 Than saide Betys, þat kyng was of that play: “Fair suster Phesone, haue ?? ?it ony loue? I charge ?ow, the sothe ?? say me be the fay ?? owe to Mars, owr souerain lord aboue, Yf Venus to serue ?? made euere ony proue.” “Brothir,” she seide, “no man hath Joye of me, As towchyng loue, þ? mow[n]taunce of my gloue, Ne I loue no man, as euere mote I the.” 10 W[h]an Betys herde his sustre Phesone Speke yn this wysse, he gan sone aspye, That she bar hevy herte sum-w[h]at to Edee, And that she was smet gretly wyth Jelusye, W[h]er-of In his herte he low?h wyth-owte lye. Than cleped he the Bawdrayn &amp; to hym god-ly seide: “Ser, ?? muste the sothe sey me trewly Wyth-owtyn excusacioun yn eny wysse aleyde; 11 And be the vertu of the play, &amp; be the feyth ?? owe To me am yowr kyng, ?? shul trewly seye: On w[h]at persone on lyue—?? muste be-knowe— Ys yowr herte most set, yn loue to obbeye, And alle othir wymen for hir to reneye? I charge ?ow to telle vs; yn no wyse ?? ne faille!” “Ser,” seyde the Bawdrayn, “þow? I shulde þerfore dye, I shal seye verry trow??, [t]how? it me neuere availle. 12 And be the god in heuene, þat heyest syt aboue, And be the feyth I owe to ?owr realte, Myn herte neuere obbeyed no womman ?it to loue, Saue þat men haue seyd this maide, fair Edee, Shulde be myn. W[h]er-fore I preye þat she Wyl take me to her seruaunt &amp; now wyth al my myght I ?eue here al my herte.” þan sayde þ? mayde fre: “Yf [I] ?ow refuced, it wer a?ens al right. 13 I wyl ?ow not refuse, but take ?ow as ?? seye And for that ?? haue said, an hundred þousend sithe Wyth al my herte yow thanke.” Than said þ? kyng: “Yn feye, Of this fair a-qweyntaunce eche man may be blythe, For loue be-tween these tweyne a-weyward lest not wrythe.” Than he loked asyde and ful goodly saide: “Fair maide Ydore, sey me now as swythe As towechyng to my-self, w[h]o hat[h] ?owe longe obbeyde! 14 Swete herte, yn loue taw?t so parfethly, Comforte yowr loue with a sely graunt!” “Sere,” saide this maide, “I telle yow trewly As towchyng this mater, I may make avaunt, To be-come a louer ?it was I neuere obbeysaunt In thow?t ne yn wyl, that dar I wel saye. And to whom I graunte, I shal make a conuenaunt Hym trewly to loue and lowly obbeye; 15 For w[h]an I make that graunt, it shal be do frely, That wyth that graunt I ?eue herte and body yn fere; Shal I neuere to my loue gouerne vntrew[e]ly, But wyth body and herte make hym good chere, And hym yk therto yn the best manere. Thus shal I me gouuerne, what þat euere he be; And that hym list teche I wyl gladly lere; For fully hym to plesse, I wyl obbeye me. 16 Now let al this passe &amp; speke of the turnement That shal be be-twexe vs &amp; Claruus, þ? kynge, How ?? shul begynne wyth prowesse &amp; hardyment Knytly to mayntene ?owr louys aboue al thynge. God may anothir day vs wel to-gedir brynge, W[h]er-that we shul wel holde our parlement; And yf y shal hoppe algate on louys rynge, I wyl make my graunte, w[h]yl ?? be al present, 17 That I shal loue yow first of eny oþer wyght; This graunt here I make afore ?ou yn þis place.” “Nowe be the god,” seyde þ? Bawdreyn, “þat is ful of myght, Her is a fair conuenaunt, &amp;, be goddes grace, As to yowr enemyes a right hey-?? manace; For now muste he nedys preue him A knyght. Resayueth her curteys payment, er ?? further passe!” “That wyl I wyt[h] good herte,” [seyde] þ? kyng, “I ?? plyght.” 18 “I prey god,” seide Bawdrayn, “for his grete myght, Kepe al my frendys from yowr en-countrynge; ?owr loue shal make yow proue so worthi a knyght, That many a good man to deth shul ?? brynge.” “Be my trowþ?,” seyde Betys, “I shal now saye a thynge That yn uvel tyme Claruus sesed owr contre.” “Ser,” seyd the Bawdrayn, “her-of shal man-hod sprynge.” “In good fayth,” seyde Betys, “I trowe men shal þat se. 19 For he that right wel loueth, manhod wyl desir, In hope of his loue more thank for to haue. W[h]an I my loue se, my herte goth on fire; Sum worshyp for to wynne—also god me saue!— My enemyes in the feld than fowle wil I depraue.” “Ser,” seide þ? Bawdrayn, “al this men shal se, Loue muste mak yow wod or ellys for to raue. A strok of yowr hond shal peyse mor than thre 20 Of othir mennys hondys.” “Nay, ser,” than seide he, “W[h]an my trewe herte to serue loue hath talent, I leue yn gret hop, that my lady fre Of here herte to me wil make a fair present: Than may happe fro me a word of avauntement Sedenly to breke, vn-avysed and vn-war! ?it who-so loue entierly, I telle verrament, He shal be stered to manhod, assaye yf he dar. 21 For w[h]an an herte yn loue trewly begynnyth to rote He muste lerne to suffre many a tribulacioun: Joye, sorwe, coold &amp; hete wyth-owte bote. Of the gracys of loue I stonde yn presumpcyoun, And yf eny man to me axe þis qwestyoun, How long I haue perseueryd thus in loue daunce, I cowde hym wel telle, wyth-owte examinacioun, Fro my ?owthe to thys day þis hath be my chau[n]ce. 22 ?it hadde I neuer cause—to seye yow trewly— To wyth-drawe my talent. ?it preye I alle þat ?e For-?eue me this wordys, if it be not couertly Spoke yn yowr presence.” And than seyde Ydore: “Sere, these wordys avysyly not seide be; Yf ?e loue, kep yowr loue trewly, I yow rede; How ?? wil yow bere I hope we shul se— 23 My loue ek ther-wyth wyth-owtyn ony repentyng. “Lady,” seide this kyng, wyth herte glad and lusty, “Thys ?ifte I reseyue, w[h]ich ys to me A thyng I wolde neythir ?eue ne selle for al the good, trewly, Ne richesse yn this wor[l]d—I telle yow trewly— That eny man weldyth.” “For god,” seide Bawdrain þan, “This play goth forth, and that right gentyly; This yifte shal make ?ow right a lusty man. 24 ?e haue conquered more yn this fair[e] graunt, Than euere loste Pryam yn his distruccioun.” “Sere,” seide Betys, “thys ilke same avau[n]t Ryght sone of yowr-self seye ?? shul inoun.” “Betis,” seyde the Bawdrayn, “this ys my entencioun: Here to serue trewly, þat me hath hurt so sore And wondyd throw? my herte wyth-owtyn sanacioun Of ony othir on lyue, but she list do the nore. 25 Ther is non on lyue, may now be my leche, But she that hath me hurt so sotylye. She is not fer owte of this place to seche; For she is sekir of this companye, W[h]iche my herte hath t[h]relled so sore throw? my eye That I must dye, but she do me grace. Here loue muste I requerre, &amp; yf yt she deneye, To my lyues ende ys but a ryght short space.” 26 In the chambre of Venus, mad of fyn entaylle, Depeynted with coloures of golde &amp; siluer fyne, Was ther grete Joye mad, wyth-owte eny faylle, Among these lusty folkes, who-so it cowde [dy]vyne, As thorow? amerous wordis &amp; lokys þat mad enclyne Eche of hem to other, þat hade chose her make, Saue only Betys sustir, fayre Phesonyne, As for souuerain lady no man had ?it her take. 27 ?it was she fair, &amp; curtays, &amp; ek debonayre, A maide right wel taw?t, &amp; of mery chere; For to speke of bewte, she passed al þ? fayre, Also of connyng, porte, and ek manere. Venus as ?it hadde ordeynyd her no fere; She stood abydynge vp-on the pourvyaunce Of Fortune &amp; her w[h]el; she lyst not to lere Recclesly to hoppe forth yn louys daunce. 28 The Bawdrayn tho began, at thys newe feste, To speke to the kyng yn this maner wisse: “Sere, of yowr lordship ?? must my requeste Graunte at þis tyme, as I shal yow devysse. In Bawdre &amp; yn Mede, who-so take þis empryse To pley the kyng, that yn no wysse shal lye— Thow? ?owr herte a?ens þis ordena[u]nce Aryse— ?it must ?? folwe the pley of companye: 29 For off this pley it is the ordenaunce, W[h]an the kyng hath asked al [h]is barone W[h]at that hym list, þan must his puruyau[n]ce Be mad yn this wysse: he must hem al agree; For they wyl thynke they owe as proue be Of hys preue conseil, as wel as he of here; Her demaundes to assoyle he must be as fre, As they were to hym her counsel for to lere.” 30 The kyng answered: “I graunte ?ou echone Al yowr askyng.” þan seyde this Bawdrayne: “Sere, than shul ?? sumw[h]at haue to done; The trowþ? of my demaunde ?? shal yn no wyse leyne! Be yowre real corowne, ?? shul me say certayne, W[h]iche of too thyngges most plesaunce yow may do! ?? mow not spar the trowþ? hir-of to sayne Here among vs alle; be yowr oth loke ?? do so! 31 Thys is to mene: the sighte of Ydore Face be face, and that day be day, Or ellis the t[h]ow?tis that swete &amp; lusty be, That cominly these loueres ofte doth dismaye. W[h]iche of this too ys most to yowr paie? Seye me the trowþ?, as ?? be trew[e] kyng!” “Certes,” seyde the kyng, “I wil the trowthe say; I shal not spare for non erthly thyng. 32 The grete and hey?e desyres &amp; thow?tis plesant En-force me to loue that ilke fa[ire]wy?t More than to be euere wyt[h] hir presant, W[h]er as I may euere haue the faire sight Of her fresche face so rosy-hewed bright. This is myn answore &amp; resoun, as god me saue.” “In god feith,” seyd the Bawdrayn, “&amp; be god of myght, Hir-yn fynde I no resoun I-non how ?? it haue. 33 I wolde, yowr cause ?? wolde me pleynely telle Whi yowre t[h]ow?tis more plese yow than the syght; For me thynkit[h], yn loue the syght ys verry well. As towechyng my part—my trowthe I yow plite— Me were leuere a goodly look of hir eyen bryght Of hir tha[t] y loue best, þan al that I kan thyngke. For plesaunt thow?tis vanche awey as lyghte That is brent owt; othir wyse wil I not thynke.” 34 “In my wit,” as now þ? kyng saide, “I graunte wel, How euere yowre louyng be, it is no-thyng myne. Sum-thyng may yow plese that plesed me neuer a del. Ther-fore yn diuers causes men diuersely dyvyne. My cause yn this matere treuly wil I dyffyne: When I beholde the face so whit, &amp; rosy heve, The mouthe, the chyn, þ? throte so bryght &amp; fine Of her that I loue best, to whom I muste be trewe, 35 Than am I so distraut, I can ryght no-thyng se; I fele not, I here not, my wyttys fro me be went. In here presence howe long that euere I be, Euer thus I fare; wher-for, yn myn entent, The look abayschith loueres, she beyng present, Wher-fore me thynkith the look as than the Joye With-drawith from the louere; þus as Is he but shent. Wher-fore me thynkith, the syght causith ennoye. 36 But when yn my chamber I am my-self alone, The dorys and the wyndowys fynly &amp; faste shitte, Than wil I bethynke me w[h]at is best to done. For of my swete thowtis þan shal [me] no man lette, Than shal I thynke, how I gouuernyd bette May be the next tyme, þat I my lady se, &amp; how I shal be-haue me, when we next be met. Thus my swete thow?tis he?ely conforte me. 37 Than shal I stodye, w[h]at yn wysse I may To hir my grevys owte, þat I þus for her fele. Thus I thynke and better thynke al the long day; Myn eyyn &amp; my herte hir pryntith euery dele; For me thynkith, hir persone than se I wondir welle. Thus with my thow?tis I glade me and pleye; Of al the day thurwe-owte kepe I no better mele, Than on hir to t[h]ynke; that I yow sey. 38 The longere I am from hir—I sey yow verry trowþ?— The more god of loue than doth me werreye. Now lord, of thi grace, putte [yn] hir sum rowethe, For I am [w]holly herys for euer to obbeye. I wolde she were now my, t[h]ow? I shulde for hir deye; Thus wake I yn loue; Trowþ? is þat I telle.” “Sere,” sayd the Bawdrayn, “I can not wyth-seye; My questyoun haue ?? assoiled, me thynkyth &amp; þat ryght wel.” 39 “Lady,” seyde the Bawdrayn, “?? mowe now, &amp; ?? like, Demaundys to the kyng make, ryght as ?? leste. Good answeres wele he ?eue, þow? he sore syke; As towchyng loue god resones and of the beste He can seye to yow; make now ?o[w]re requeste!” “Sere,” seyd Phesonas, “&amp; sum-w[h]at shal I seye; And be hys Estat real I hym amoneste To sey verry trowþe; he schal his hert obeye!” 40 Thanne ganne she here dresse, smylyng wommanly. Here beaute wolde haue stered ony man on lyue Here fully to a loued; she loked so de-boneyrely. These wordes to the kyng she saide tho as blyue: “Sere,” she saide, “look ?? to me trewly shryue, And to my demaunde ?? answere be the fay ?? owe to yowr corowne; &amp; wyth no willes dryue Awey the sekir trowþ?! Hereth that I say! 41 Whiche ere the too thyngis þat longeth vn-to loue, That most don yow ese, w[h]en ?? haue heuynese?” “Be the my?ty Venus, that syt in heuene aboue, Hope &amp; thynkyng, when I am yn destresse, Ofte me vesyte &amp; don her besynesse Me to conforte; therfor must I hem preyse. For when despeir doth me gret durese, Then lusty thynkyng doth me great eyse, 42 And swete hope sauerous comyth me to conforte; And they weyue yn myn herte acorde; They don al hir bessynese, me for to desporte. Than yn al the wor[l]d ys ther no greter lorde, Me thynkith, than I am. My herte þan doth recorde, Al the heiere bewete þan yn her body doth pere. The grettest felycyte þat reyneth yn this wor[l]de, Myght not to myn herte don half so grete chere. 43 W[h]en myn hertis eye beholdyth here persone, How yong, how fair, how goodly, deboneyre She is, than thynke I, a man shuld right fer gone In al this wyde world, er on half so faire Myght be founde; for al vertuys repeyre To that goodlyeste, that euere ?it god made. Than put I owt heuynesse &amp; al despayre, And wyth hope &amp; t[h]ow?tis make my herte glade. 44 Thus stant it now wyth me, I dar yow right wel swere.” “As towchyng loue,” than saide dame Phesonas, “þ? craft, þat longyth to loue, it nedyth yow not to lere; The bytter &amp; the swette ?? felt yn thys cas; I trowe ?? haue vsed to pleyne at the bas From on to an othir.” The kyng than sayde: “Nay.” Ther-wyth com Ede a ful wommanly pas. “Sere, now my demaunde [to] asoyle ?? must assaye. 45 Sere, of my demaunde loke ?? say to me Al the verry trowþ?; yn no wysse ?? ne faille! Syn the first tyme ?? gan a louer be, And that yn loues seruice ?? list to travayle, W[h]iche were þe thyngis, that dede yow assaile, Most peyned yow, sey me, as yn pursuynge?” “For sothe! I shal sey yow, þow? it neuer avayle, Al the verry trowþ? wyth-owtyn eny gabbynge. 46 Desyres and dredde to me right destorbyng Ben al tymes; this is with-owtyn drede. For when desyres on me come so brennyng, I am so dysmayd, I can no maner rede; Me thynkith I wolde be ded þan, so god me spede. Drede so me assailith and maketh me agaste; He se[i]the: al my seruice can do me haue no mede.” “Sere,” saide Ede, “I hope al they ben paste, 47 Trauailes &amp; desesis, and comyng now is grace, That loue wil yow rewarde for yowr seruice trewe.” Ther-with he cast a sy?e and preuely saide: “Alas!” And pre[y]d the lord of loue, he wo[l] vp-on hym rewe, And with that ilke sighis he changed al [h]is hewe; Ther he was rosy red, he wex as asshes pale. Thus can loue make the colores to remeve Of al hys trewe seruauntes, ben they grette or smale. 48 In the chamber of Venus ful of swet[e]nesse, I-bylt of sypres, wher-yn many a flour Of good entaille ys graue aftir the liknesse Of al maner floures, that ?eue swete odour, Vp-on tapytes of selk, wrout yn Inde maiour, Holde hir parlement these lusty folkys alle, Spekyng and talkyng of louyng par amour; Many a faire demaunde among hem that day is falle. 49 The kyng, that may not gabbe, hath faire hem answered, As he that is wel taw?t and also yn-ly wisse, Goodly hath hym qwyt &amp; as a man wel lered; Thus sey they alle as be here avyse. He loked vp-on Ydore, þat was right fresh of hewe. “Damyselle,” he said, “as fresh as flour-de-lys, Sey now yowr demaunde; ?? muste the pley forthe sewe.” 50 “Sere,” seyde Ydorus, “my demaunde ys redy.” She seyd to the kyng: “My lord, my gouernour”— As she that of wor[l]dlyhod to lerne was not nedy, As expresly tellyth to me myn autour; For to speke of worship or honour She was the most connyng holde of that contre— “Sere,” she seyd, “I stond yn gret errour Of iij thynges of loue; ther-fore wolde I be 51 Enformed sekirly of yow, that be my kynge. Be the faith ?? owe to the god of loue, And to yowr real corowne, &amp; to vs that syttynge Here yow a-bowte be, þis thyng that I shal meve, ?? shal me declare and be skyllis proue. W[h]iche iij thyngis haue most suffysaunce, To make trewe loueres sytte on the w[h]el a-boue, W[h]er may be grettest Joye and lengest perseueraunse?” 52 The kyng was abayshed sum-w[h]at of thys questyoun; He sat stylle a while, &amp; to hir saide: “Of yowr strange demaunde a trewe declaracioun To make at this tyme, myn owne fair[e] mayde, It is ful hard for me.” &amp; he hem al prayde, They wolde hym hol[d]e excused; he was so Innocent. He seyd, ther were but fewe—but shuld be this mayd— This questyoun to asoille, þat now be her present. 53 “?it yn this matier sumwhat wil I me quyte, And for me alegge gret autoryte. These olde phelesophres w[h]en of loue ded wryte, And this noble clerkys of gret anteqwyte Seyn pleynely, connyng þe ferst muste nedis be, To lerne a trewe louere trewly to labore, Wher euer he be come yn eny maner contre, Hys lady trewly to serue &amp; ek saue hir honore. 54 Trowþ? is þ? seconde, as I now beleue; He muste the louer gouerne stedfast to endure. ?if he euer thynke his bargayn to acheue, He owith for to kepe hym vndir the couerture Of trowthe and of connyng; þis I yow ensure. Here be tw[e]yne that yn myn hert I caste Of the iij thynges that must be had yn cure As towchyng loue, to make it longe laste. 55 The t[h]irdde ys celenesse, as I me be-thynke, That wil wel be kept ondir couerture; W[h]en othir men wake, hym were ned to wynke, Lest that with hym mete the false mawdysour Who is euer besy to do his gret labour, To de-parte loueres with [h]is tonge so kene. Loo! These ben iij thynges, as seyn our entecessours, That this trewe loueres to-gedir muste Sustenne. 56 Loo, lady! Thus haue I assoiled yowr demaunde. Who so can do better, let hym do! Al the coreccioun to yow I recomaunde; For wel I wot, the sothe ?? conne say worthly to. But yn this wyse owr clerkes—so mot I go— Of loue thus trete, And pleynely to vs wryte.” “Sere,” sayd this lady, “I wot—and so do mo— [Of] this ilke matier ?? gentill[y yo]w aqwyte.” 57 Dysportes and plays &amp; al maner gladnesse Among these lusty folkes entrecomvned be, With swete lokys amerous &amp; such lustynesse, Godly rewardys with gret debonerete, With many broke sy?es ful of amerouste, Wyth t[h]ow?tes half departed of fro-wardnesse &amp; Joye. Thus al that day dysportyng to-gedir they be, Summe meryly ta[l]kyng &amp; summe holden hem coye. 58 In suche a maner presoun sum folke, I trowe, wold be, As ys this ilke Bawdrayn, þat hath before hys eye A merour ful of plesaunce, w[h]er-of ryght glad is he. For no man shal hym lette þer-yn ryght wel to prie; And ther-yn may he se the shap so wommanly Of body, arme &amp; hond and al-so of hir face, W[h]ich that is coloured of rose &amp; lele?e lye. Wel were hym at ese þat stod wel yn hir grace. 59 Gretly ys thys Bawdrayn, me thynkyth, now yn ese, And god may he t[h]anke of that gracious day; For the thyng yn this worlde, þat most his herte may plese, Ys this faire Edee w[h]ich yn fresch aray Now is before hym. But Claruus, I dar wel sey, Stant no-thyng yn this cas, but sore complaynyng Of the grette slawtre and of the grette afray [That] he and his men hadde yn the hom comynge. 60 Alight he is on fote be-fore hys master-tente; Aftir hes sones he asketh me[n] &amp; that ryght faste. A man ther-with anon fresh vn-to hym wente And seyd[e]: “Sere, yowr sones wil be her in haste; A charyot charged with venysoun is now from hem paste. Hedir-ward ben they comyng, &amp; ?? not desplese. Ma[r]syen &amp; the barounes of Bawdre be agaste, That Cassiel, her souuerayn lord, stant yn gret dyssese. 61 They wene he ys slayne and on pesses hewe, Because that Cassamus so felly wyth hym delte. Al-thow? he were hoor, he prevyd a ?ong schrewe, For of his olde hond swych a strok he felte, That on t[h]e arson of hys sadyl he mad hym to swelte, In w[h]iche a wyse he semyd no beter þan ded. Cassamus cryde on hym and seyd hym: “Faste ?elde the!” And þus In a swoo hym with hem forth they lede.” 62 Tho seyd Marcien, w[h]ich was lord of Perce, To Claruus that was here souerayn lorde &amp; gyde: “This day hath been gretly to vs peruerse; Cassyel, ?oure cosyn, ys takyn at this tyde; I fere me, he ys slayne wyth many a wonde wyde Among the cherlys of the toun, which god for-bede! Let vs asaile the toun scharpely on euery syde, To ny?t or to morwe; this is fully my rede.” 63 “My frende,” seyde Claruus, “restrayngne thy corage! ?if Cassyel be take, w[h]ych ys my cosyn germayn, There is no bryde yn Erth meryere yn his cage Than he ys yn that presoun; thow mayst be ryght certain. For Gadyfer and Betys of hym be now ful fayne, They revele, lawgh and pley wyth þ? maydenys ffre, That ys to sey, wyth Edee and dame Phesonayn, That hath dysdayne me to loue, and ?ong Ydoree, 64 W[h]er-of I haue grete schorne; I wyll avengyd be On here and on the cete, er I forther passe.” “Vncle,” seyde Marcyen, “?oure an-swere ys no?t pardee: Veleynesly to speke, w[o]rchyp neuere was. ?? schuld speke goodly, me thynkith, yn swich a cas, Syth to do yow seruice ?oure barounes here ?? se Redy to spende here lyff; Thys is to ?owe no trespasse; For trewly ?ow to serue hedyr be come al we, 65 And to wyn vs worchyppe, ?oure honour to saue; Where-fore, and we were pressouners, ?? schuld vs helpe yn haste, Not only ?oure lordys, but the leste knave That ys yn ?oure oste; but I am sore agaste The hertes of ?oure frendes fer from ?oue ben paste. Of frendschyp haue ?e nede; for off Massedone The ryght[e] kyng ys come, w[h]yl his lyiff may last, These maydenys to helpe, hys dos?e perys echone; 66 Thys kyng of Massedone þat many a worthy man Hath slayne yn hys lyue and londys felle conqueryd— Hundrydys moo thane [I] now tell can; For all thys wyde world of hym is no[w] feryd. On this syde of Pharoon ?? mowe se redy reryd Many a gay tente and paueloun of real; Hys oste aboute hym herberwyd, wher-yn be knyghtis leryd In armys wyth the worthyest to be perygal. 67 The emperour hath sworn, he wyl wyth vs stryue For Gadyfferys ryght, he ys w[o]ndir redy, And Cassamusses al-so; þerfore I conseyl blyue, Delyueryth the Bawderayn, for ?e of hym be nedy; For al men seyn—and soth it ys trewly— To long In presoun vn-ve-sytyd hath he bene; Wher-fore hys frendes, I sey yow, ben ry?t heuy; [H]er-after yn ?owr nede sekyr it wyl be sene. 68 ?yf he be wyth ?ow wroth, make hym ?oure ffrende And thys is the beste for yow for to do. He ys a grete lord and hath ek many a ffrende. ?oure frendys þus to leue—al so mot I go— It ys an hey? folye; doth yn no wysse soo! Straungerys to ?oue shul neuere be so kynde As schul ?oure owne men yn welle &amp; ek yn woo. Let not youre frendys yn no wysse owt of mende. 69 Spekyth goodly to ?oure men, boþ? grete and lesse, Be-hote hem and ?eue hem ffrely of ?oure good, Helpe hem wyth good will, whan they be yn destresse, Pleyth wyth hem gladly, þat schal be verry foode To here hevy hertis and chaunge clene þ? moode That stykyth yn her stomake, &amp; make hem yow to loue. Than dar I sey cekyr and be myn hoode, Here trewe seruice to ?owe than wyl they proue. 70 Off straunge and fferre londys al day to late Come folkys, to helpe A man that ys yn nede; But the good ney?bour þat dowellyth at ?oure gate ?ow to sekour ffaste wyll he spede. Off a good ney?bour, wyth-owte ony drede, The wysse man al day makyth hym a schelde. Thus seyth the olde wyse and þus do ?e, I rede; The strenger a grete del þan mowe ?e goo to felde.” 71 Cla[r]uus iiij sonys come now be ffrom huntynge, Canan and Galee and Porrus, the worthy, Salphadyn, the ferth. Eche of hem hade hangynge An horn abowte [h]ys nekke, of golde wro?t ful fynly. Affor her fadir tente now ben they ly?t freshly. But Porrus of al was helde the beste kny?te; Large he was of body and ther-to ryght my?ty. Men seyd of these iiij was a noble sy?te. Explicit.</field>
   </doc>
</add>