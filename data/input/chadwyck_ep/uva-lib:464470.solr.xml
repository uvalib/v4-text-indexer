<?xml version="1.0" encoding="UTF-8"?>
<add>
   <doc>
      <field name="author_display">Minot, Laurence, 1300-1352</field>
      <field name="author_facet">Minot, Laurence, 1300-1352</field>
      <field name="author_sort_facet">minot laurence 1300 1352</field>
      <field name="author_text">Minot, Laurence, 1300-1352</field>
      <field name="composition_era_facet">19th Century</field>
      <field name="composition_era_facet">1890's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2043.xml</field>
      <field name="date_indexed_facet">201909240351</field>
      <field name="date_text">1897</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464470</field>
      <field name="language_facet">English</field>
      <field name="main_title_display">The Poems of Laurence Minot ; Edited with introduction and notes by Joseph Hall ... Second Edition</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 19th century</field>
      <field name="subject_text">English poetry -- 19th century</field>
      <field name="title_display">The Poems of Laurence Minot ; Edited with introduction and notes by Joseph Hall ... Second Edition</field>
      <field name="title_facet">poems of laurence minot</field>
      <field name="title_sort_facet">poems of laurence minot</field>
      <field name="title_text">The Poems of Laurence Minot ; Edited with introduction and notes by Joseph Hall ... Second Edition</field>
      <field name="year_display">1897</field>
      <field name="year_facet">1897</field>
      <field name="year_multisort_i">1897</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464470&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464470&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent&gt;Minot, Laurence, 1300?-1352?&lt;/displayAgent&gt;</field>
      <field name="desc_meta_file_display">&lt;sortAgent&gt;minot laurence 1300 1352 &lt;/sortAgent&gt;</field>
      <field name="desc_meta_file_display">&lt;displayTitle&gt;The Poems of Laurence Minot ; Edited with introduction and notes by Joseph Hall ... Second Edition&lt;/displayTitle&gt;</field>
      <field name="desc_meta_file_display">&lt;sortTitle&gt;poems of laurence minot&lt;/sortTitle&gt;</field>
      <field name="desc_meta_file_display">&lt;displayDate&gt;1897&lt;/displayDate&gt;</field>
      <field name="desc_meta_file_display">&lt;sortDate&gt;1897&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;agent type="creator" form="persname" role="author"&gt;</field>
      <field name="desc_meta_file_display">&lt;name&gt;Minot, Laurence&lt;/name&gt;</field>
      <field name="desc_meta_file_display">&lt;time&gt;</field>
      <field name="desc_meta_file_display">&lt;date&gt;1300&lt;/date&gt;</field>
      <field name="desc_meta_file_display">&lt;date&gt;1352&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;title type="main"&gt;The Poems of Laurence Minot&lt;/title&gt;</field>
      <field name="desc_meta_file_display">&lt;title type="sub"&gt;Edited with introduction and notes by Joseph Hall ... Second Edition&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Oxford&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Clarendon Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1897&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2685&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;xxiv, 161 p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 19th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;19th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Poems of Laurence Minot&lt;/title&gt;</field>
      <field name="desc_meta_file_display">&lt;title type="sub"&gt;Edited with introduction and notes by Joseph Hall ... Second Edition&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 67 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries, introductory and editorial matter including introduction and notes omitted.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">‘Þe dedes of þer hondes þorgh reames er ronnen’ I [Lithes and I sall tell ?ow tyll] Lithes and I sall tell ?ow tyll Þe bataile of Halidon Hyll. Trew king, þat sittes in trone, Vnto þe I tell my tale, And vnto þe I bid a bone, For þou ert bute of all my bale. Als þou made midelerd and þe mone And bestes and fowles grete and smale, Vnto me send þi socore sone And dresce my dedes in þis dale. In þis dale I droupe and dare For dern dedes þat done me dere. Of Ingland had my hert grete care When Edward founded first to were. Þe Franche men war frek to fare Ogaines him, with scheld and spere; Þai turned ogayn with sides sare, And al þaire pomp noght worth a pere. A pere of prise es more sum tyde Þan all þe boste of Normondye. Þai sent þaire schippes on ilka side With flesch and wine and whete &amp; rye. With hert and hand, es noght at hide, For to help Scotland gan þai hye: Þai fled, and durst no dede habide, And all þaire fare noght wurth a flye. ffor all þaire fare þai durst noght fight, For dedes dint had þai slike dout; Of Scotland had þai neuer sight Ay whils þai war of wordes stout. Þai wald haue mend þam at þaire might And besy war þai þareobout. Now God help Edward in his right, Amen, and all his redy rowt. His redy rout mot Ihesu spede And saue þam both by night and day; Þat lord of heuyn mot Edward lede And maintene him als he wele may. Þe Scottes now all wide will sprede For þai haue failed of þaire pray; Now er þai dareand all for drede Þat war bifore so stout and gay. Gai þai war and wele þai thoght On þe Erle Morre and oþer ma; Þai said it suld ful dere be boght Þe land þat þai war flemid fra. Philip Valays wordes wroght And said he suld þaire enmys sla; Bot all þaire wordes was for noght, Þai mun be met if þai war ma. Ma manasinges ?it haue þai maked, Mawgre mot þai haue to mede. And many nightes als haue þai waked To dere all Ingland with þaire dede. Bot, loued be God, þe pride es slaked Of þam þat war so stout on stede, And sum of þam es leuid all naked Noght fer fro Berwik opon Twede. A litell fro þat forsaid toune Halydon hill þat es þe name, Þare was crakked many a crowne Of wild Scottes and alls of tame: Þare was þaire baner born all doune; To mak slike boste þai war to blame: Bot neuer þe les ay er þai boune To wait Ingland with sorow and schame. Shame þai haue als I here say; At Donde now es done þaire daunce, And wend þai most anoþer way Euyn thurgh Flandres into France. On Filip Valas fast cri þai Þare for to dwell and him avaunce; And no thing list þam þan of play Sen þam es tide þis sary chance. Þis sary chaunce þam es bitid, For þai war fals and wonder fell; For cursed caitefes er þai kid And ful of treson, suth to tell. Sir Ion þe Comyn had þai hid, In haly kirk þai did him qwell; And þarfore many a Skottis brid With dole er dight þat þai most dwell. Þare dwelled oure king, þe suth to saine, With his men?e a litell while; He gaf gude confort on þat plaine To all his men obout a myle. All if his men war mekill of maine Euer þai douted þam of gile; Þe Scottes gaudes might no thing gain, For all þai stumbilde at þat stile. Þus in þat stowre þai left þaire liue Þat war bifore so proud in prese. Ihesu, for þi woundes fiue, In Ingland help vs to haue pese. II [Now for to tell ?ow will I turn] Now for to tell ?ow will I turn Of þe batayl of Banocburn. Skottes out of Berwik and of Abirdene, At þe Bannok burn war ?e to kene; Þare slogh ?e many sakles, als it was sene, And now has king Edward wroken it, I wene, It es wrokin, I wene, wele wurth þe while; War ?it with þe Skottes for þai er ful of gile. Whare er ?e, Skottes of Saint Iohnes toune? Þe boste of ?owre baner es betin all doune; When ?e bosting will bede sir Edward es boune For to kindel ?ow care and crak ?owre crowne: He has crakked ?owre croune, wele worth þe while; Schame bityde þe Skottes for þai er full of gile. Skottes of Striflin war steren and stout; Of God ne of gude men had þai no dout; Now haue þai, þe pelers, priked obout; Bot at þe last sir Edward rifild þaire rout, He has rifild þaire rout, wele wurth þe while, Bot euer er þai vnder, bot gaudes and gile. Rughfute riueling, now kindels þi care, Berebag with þi boste, þi biging es bare Fals wretche and forsworn whider wiltou fare? Busk þe vnto Brug and abide þare; Þare, wretche, saltou won and wery þe while; Þi dwelling in Donde es done for þi gile. Þe Skotte gase in Burghes and betes þe stretes, All þise Inglis men harmes he hetes; Fast makes he his mone to men þat he metes, Bot fone frendes he findes þat his bale betes: Fune betes his bale, wele wurth þe while, He vses all threting with gaudes and gile. Bot many man thretes and spekes ful ill Þat sum tyme war better to be stane still; Þe Skot in his wordes has wind for to spill, For at þe last Edward sall haue al his will: He had his will at Berwik, wele wurth þe while; Skottes broght him þe kayes, bot get for þaire gile. III [How Edward þe king come in Braband] How Edward þe king come in Braband And toke homage of all þe land. God þat schope both se and sand Saue Edward king of Ingland, Both body, saul and life, And grante him ioy withowten strif: For mani men to him er wroth In Fraunce and in Flandres both: For he defendes fast his right, And þarto Ihesu grante him might, And so to do both night and day, Þat yt may be to Goddes pay. Oure king was cumen, trewly to tell, Into Brabant for to dwell. Þe kayser Lowis of Bauere, Þat in þat land þan had no pere, He and als his sons two And oþer princes many mo, Bisschoppes and prelates war þare fele Þat had ful mekill werldly wele, Princes and pople, ald and ?ong Al þat spac with Duche tung, All þai come with grete honowre Sir Edward to saue and socoure, And proferd him, with all þayre rede, For to hald þe kinges stede. Þe duke of Braband, first of all, Swore, for thing þat might bifall, Þat he suld, both day and night, Help sir Edward in his right, In toun, in feld, in frith and fen; Þis swore þe duke and all his men And al þe lordes þat with him lend And þarto held þai vp þaire hend. Þan king Edward toke his rest At Andwerp, whare him liked best; And þare he made his mone playne Þat no man suld say þare ogayne; His mone þat was gude and lele, Left in Braband ful mekill dele; And all þat land vntill þis day Fars þe better for þat iornay. When Philip þe Valas herd of þis, Þarat he was ful wroth, i-wis; He gert assemble his barounes Princes and lordes of many tounes. At Pariss toke þai þaire counsaile Whilk pointes might þam moste availe; And in all wise þai þam bithoght To stroy Ingland and bring to noght. Schipmen sone war efter sent To here þe kinges cumandment; And þe galaies men also Þat wist both of wele and wo. He cumand þan þat men suld fare Till Ingland, and for no thing spare Bot brin and sla both man and wife And childe, þat none suld pas with life: Þe galay men held vp þaire handes And thanked God of þir tiþandes. At Hamton, als I vnderstand, Come þe gaylayes vnto land, And ful fast þai slogh and brend, Bot noght so mekill als sum men wend; For, or þai wened, war þai mett With men þat sone þaire laykes lett. Sum was knokked on þe heuyd Þat þe body þare bileuid; Sum lay stareand on þe sternes, And sum lay knoked out þaire hernes: Þan with þam was none oþer gle, Bot ful fain war þai þat might fle. Þe galay men, þe suth to say, Most nedes turn anoþer way; Þai soght þe stremis fer and wide In Flandres and in Seland syde. Þan saw þai whare Cristofer stode At Armouth, opon þe flude; Þan went þai þeder all bidene Þe galayes men with hertes kene, Viij. and xl. galays and mo, And with þam als war tarettes two, And oþer many of galiotes, With grete noumber of smale botes; All þai houed on þe flode To stele sir Edward mens gode. Edward oure king þan was noght þere, Bot sone when it come to his ere, He sembled all his men full still And said to þam what was his will. Ilk man made him redy þen, So went þe king and all his men Vnto þaire schippes ful hastily Als men þat war in dede doghty. Þai fand þe galay men grete wane A hundereth euer ogaynes ane; Þe Inglis men put þam to were Ful baldly, with bow and spere; Þai slogh þare of þe galaies men Euer sexty ogaynes ten, Þat sum ligges ?it in þat mire All heuidles, with owten hire, Þe Inglis men war armed wele Both in yren and in stele; Þai faght ful fast both day and night Als lang als þam lasted might; Bot galay men war so many Þat Inglis men wex all wery: Help þai soght, bot þare come nane; Þan vnto God þai made þaire mane. Bot, sen þe time þat God was born Ne a hundreth ?ere biforn War neuer men better in fight Þan Ingliss men, whils þai had myght. Bot sone all maistri gan þai mis. God bring þaire saules vntill his blis, And God assoyl þam of þaire sin For þe gude will þat þai war in. Amen. Listens now, and leues me, Who so lifes þai sall se Þat it mun be ful dere boght Þat þir galay men haue wroght. Þai houed still opon þe flode And reued pouer men þaire gude: Þai robbed and did mekill schame, And ay bare Inglis men þe blame. Now Ihesus saue all Ingland And blis it with his haly hand. Amen. IV [Edward oure cumly king] Edward oure cumly king In Braband has his woning, With mani cumly knight; And in þat land, trewly to tell, Ordanis he still for to dwell, To time he think to fight. Now God þat es of mightes maste Grant him grace of þe Haly Gaste His heritage to win. And Mari moder, of mercy fre, Saue oure king and his men?e Fro sorow, and schame and syn. Þus in Braband has he bene, Whare he bifore was seldom sene, For to proue þaire iapes; Now no langer wil he spare, Bot vnto Fraunce fast will he fare, To confort him with grapes. ffurth he ferd into France; God saue him fro mischance, And all his cumpany. Þe nobill duc of Braband With him went into þat land, Redy to lif or dy. Þan þe riche floure de lice Wan þare ful litill prise; Fast he fled for ferde. Þe right aire of þat cuntre Es cumen, with all his knightes fre: To schac him by þe berd. Sir Philip þe Valayse, Wit his men in þo dayes, To batale had he thoght: He bad his men þam puruay, With owten lenger delay, Bot he ne held it noght. He broght folk ful grete wone, Ay seuyn oganis one, Þat ful wele wapnid were: Bot sone when he herd ascry Þat king Edward was nere þarby, Þan durst he noght cum nere. In þat morning fell a myst, And when oure Ingliss men it wist, It changed all þaire chere; Oure king vnto God made his bone, And God sent him gude confort sone, Þe weder wex ful clere. Oure king and his men held þe felde Stalwortly, with spere and schelde, And thoght to win his right, With lordes and with knightes kene And oþer doghty men bydene, Þat war ful frek to fight. When sir Philip of France herd tell Þat king Edward in feld walld dwell, Þan gayned him no gle; He traisted of no better bote, Bot both on hors and on fote He hasted him to fle. It semid he was ferd for strokes When he did fell his grete okes Obout his pauilyoune; Abated was þan all his pride, For langer þare durst he noght bide, His bost was broght all doune. Þe king of Beme had cares colde, Þat was ful hardy and bolde A stede to vmstride. He and þe king als of Nauerne War faire feld in þe ferene Þaire heuiddes for to hide. And leues wele it es no lye, Þe felde hat fflemangrye Þat king Edward was in, With princes þat war stif ande bolde And dukes þat war doghty tolde In batayle to bigin. Þe princes þat war riche on raw Gert nakers strike, and trumpes blaw. And made mirth at þaire might: Both alblast and many a bow War redy railed opon a row, And ful frek for to fight. Gladly þai gaf mete and drink So þat þai suld þe better swink Þe wight men þat þar ware. Sir Philip of Fraunce fled for dout, And hied him hame with all his rout: Coward, God giff him care. ffor þare þan had þe lely flowre Lorn all halely his honowre, Þat sogat fled for ferd: Bot oure king Edward come ful still, When þat he trowed no harm him till, And keped him in þe berde. V [Lithes and þe batail I sal bigyn] Lithes and þe batail I sal bigyn Of Inglisch men &amp; Normandes in þe Swyn. Minot with mowth had menid to make Suth sawes &amp; sad for sum mens sake; Þe wordes of sir Edward makes me to wake, Wald he salue vs sone mi sorow suld slake; War mi sorow slaked sune wald I sing: When God will sir Edward sal vs bute bring. Sir Philip þe Valas cast was in care; And said sir Hugh Kyret to Flandres suld fare, And haue Normondes inogh to leue on his lare, All Flandres to brin and mak it all bare; Bot, vnkind coward, wo was him þare: When he sailed in þe Swin it sowed him sare; Sare it þam smerted þat ferd out of ffrance; Þare lered Inglis men þam a new daunce. Þe buriase of Bruge ne war noght to blame; I pray Ihesu saue þam fro sin and fro schame, For þai war sone at þe Sluse all by a name, Whare many of þe Normandes tok mekill grame. When Bruges and Ipyre hereof herd tell, Þai sent Edward to wit þat was in Arwell; Þan had he no liking langer to dwell, He hasted him to þe Swin with sergantes snell, To mete with þe Normandes þat fals war &amp; fell, Þat had ment if þai might al Flandres to quell. King Edward vnto sail was ful sune dight With erles and barons and many kene knight: Þai come byfor Blankebergh on Saint Ions night; Þat was to þe Normondes a well sary sight. ?it trumped þai and daunced with torches ful bright, In þe wilde waniand was þaire hertes light. Opon þe morn efter, if I suth say, A meri man, sir Robard out of Morlay, At half eb in þe Swin soght he þe way; Þare lered men þe Normandes at bukler to play; Helpid þam no prayer þat þai might pray; Þe wreches er wonnen, þaire wapin es oway. Þe Erle of Norhamton helpid at þat nede, Als wise man of wordes and worthli in wede, Sir Walter þe Mawnay, God gif him mede, Was bold of body in batayl to bede. Þe duc of Lankaster was dight for to driue, With mani mody man þat thoght for to thriue, Wele &amp; stalworthly stint he þat striue, Þat few of þe Normandes left þai oliue; Fone left þai oliue bot did þam to lepe; Men may find by þe flode a .C. on hepe. Sir Wiliam of Klinton was eth for to knaw; Mani stout bachilere broght he on raw. It semid with þaire schoting als it war snaw; Þe bost of þe Normandes broght þai ful law; Þaire bost was abated and þaire mekil pride, Fer might þai noght fle bot þare bud þam bide. Þe gude Erle of Glowceter, God mot him glade, Broght many bold men with bowes ful brade; To biker with þe Normandes baldely þai bade And in middes þe flode did þam to wade; To wade war þo wretches casten in þe brim; Þe kaitefs come out of France at lere þam to swim. I prays Iohn Badding als one of þe best; Faire come he sayland out of þe suthwest, To proue of þa Normandes was he ful prest, Till he had foghten his fill he had neuer rest. Iohn of Aile of þe Sluys with scheltron ful schene Was comen into Cagent, cantly and kene, Bot sone was his trumping turned to tene; Of him had sir Edward his will als I wene. Þe schipmen of Ingland sailed ful swith Þat none of þe Normandes fro þam might skrith. Who so kouth wele his craft þare might it kith: Of al þe gude þat þai gat gaf þai no tithe. Two hundreth and mo schippes on þe sandes Had oure Inglis men won with þaire handes; Þe kogges of Ingland war broght out of bandes, And also þe Cristofir þat in þe streme standes; In þat stound þai stode, with stremers ful still, Til þai wist full wele sir Edwardes will. Sir Edward, oure gude king wurthi in wall, Faght wele on þat flude, faire mot him fall; Als it es custom of king to confort þam all So thanked he gudely þe grete and þe small, He thanked þam gudely, God gif him mede, Þus come oure king in þe Swin till þat gude dede. Þis was þe bataile þat fell in þe Swin, Whare many Normandes made mekill din; Wele war þai armed vp to þe chin; Bot God and sir Edward gert þaire boste blin, Þus blinned þaire boste, als we wele ken: God assoyle þaire sawls, sais all, Amen. VI [Herkins how king Edward lay] Herkins how king Edward lay With his men bifor Tournay. Towrenay, ?ow has tight To timber trey and tene A bore, with brenis bright Es broght opon ?owre grene: Þat es a semely sight, With schilterouns faire and schene: Þi domes day es dight, Bot þou be war, I wene. When all yowre wele es went ?owre wo wakkins ful wide, To sighing er ?e sent With sorow on ilka syde: Ful rewfull es ?owre rent, All redles may ?e ride; Þe harmes þat ?e haue hent Now may ?e hele and hide. Hides and helis als hende, For ?e er cast in care; Ful few find ?e ?owre frende For all ?owre frankis fare. Sir Philip sall ?ow schende, Whi leue ?e at his lare? No bowes now thar ?ow bende; Of blis ?e er all bare. All bare er ?e of blis, No bost may be ?owre bote, All mirthes mun ?e mis, Oure men sall with ?ow mote, Who sall ?ow clip and kys, And fall ?owre folk to fote: A were es wroght, i-wis, ?owre walles with to wrote. Wrote þai sal ?owre dene, Of dintes ?e may ?ow dowt; ?owre biginges sall men brene, And breke ?owre walles obout. Ful redles may ?e ren, With all ?owre rewful rout; With care men sall ?ow ken Edward ?owre lord to lout. To lout ?owre lord in land With list men sall ?ow lere; ?owre harmes cumes at hand, Als ?e sall hastly here. Now frendschip suld ?e fande Of sir Philip ?owre fere, To bring ?ow out of band, Or ?e be broght on bere. On bere when ?e er broght, Þan cumes Philip to late, He hetes, and haldes ?ow noght, With hert ?e may him hate. A bare now has him soght Till Turnay þe right gate, Þat es ful wele bithoght To stop Philip þe strate, Ful still. Philip was fain he moght Graunt sir Edward his will. If ?e will trow my tale, A duke tuke leue þat tide, A Braban brwed þat bale, He bad no langer bide; Giftes grete and smale War sent him on his side; Gold gert all þat gale And made him rapely ride Till dede: In hert he was vnhale; He come þare moste for mede. King Edward, frely fode, In Fraunce he will noght blin. To mak his famen wode Þat er wonand þarein. God, þat rest on rode For sake of Adams syn, Strenkith him main &amp; mode His reght in France to win And haue. God grante him graces gode, And fro all sins vs saue. Amen. VII [How Edward at Hogges vnto land wan] How Edward at Hogges vnto land wan And rade thurgh France or euer he blan. Men may rede in romance right Of a grete clerk þat Merlin hight; Ful many bokes er of him wreten, Als þir clerkes wele may witten; And ?it in many priue nokes May men find of Merlin bokes. Merlin said þus with his mowth, Out of þe north into þe sowth Suld cum a bare ouer þe se Þat suld mak many man to fle; And in þe se, he said ful right, Suld he schew ful mekill might; And in France he suld bigin To mak þam wrath þat er þarein; Vntill þe se his taile reche sale All folk of France to mekill bale. Þus haue I mater for to make, For a nobill prince sake: Help me, God, my wit es thin, Now Laurence Minot will bigin. A bore es broght on bankes bare With ful batail bifor his brest; For Iohn of France will he noght spare In Normondy to tak his rest, With princes þat er proper and prest: Alweldand God of mightes maste, He be his beld, for he mai best, Fader and Sun and Haly Gaste. Haly Gaste, þou gif him grace, Þat he in gude time may bigin, And send to him both might &amp; space His heritage wele for to win; And sone assoyl him of his sin, Hende God, þat heried hell. For France now es he entred in, And þare he dightes him for to dwell. He dwelled þare, þe suth to tell, Opon þe coste of Normondy; At Hogges fand he famen fell Þat war all ful of felony: To him þai makked grete maistri, And proued to ger þe bare abyde; Thurgh might of God &amp; mild Mari Þe bare abated all þaire pride. Mekill pride was þare in prese, Both on pencell and on plate, When þe bare rade, with outen rese, Vnto Cane þe graythest gate. Þare fand he folk bifor þe ?ate Thretty thowsand stif on stede: Sir Iohn of France come al to late, Þe bare has gert þaire sides blede. He gert þam blede if þai war bolde, For þare was slayne and wounded sore Thretty thowsand, trewly tolde, Of pitaile was þare mekill more; Knightes war þare wele two score Þat war new dubbed to þat dance, Helm and heuyd þai haue forlore: Þan misliked Iohn of France. More misliking was þare þen, For fals treson alway þai wroght; Bot, fro þai met with Inglis men, All þaire bargan dere þai boght. Inglis men with site þam soght And hastily quit þam þaire hire; And at þe last forgat þai noght, Þe toun of Cane þai sett on fire. Þat fire ful many folk gan fere, When þai se brandes o-ferrum flye; Þis haue þai wonen of þe were, Þe fals folk of Normundy. I sai ?ow lely how þai lye Dongen doun all in a daunce; Þaire frendes may ful faire forþi Pleyn þam vntill Iohn of France. ffranche men put þam to pine At Cressy, when þai brak þe brig; Þat saw Edward with both his ine, Þan likid him no langer to lig. Ilk Inglis man on oþers rig Ouer þat water er þai went; To batail er þai baldly big, With brade ax and with bowes bent. With bent bowes þai war ful bolde For to fell of þe Frankisch men; Þai gert þam lig with cares colde; Ful sari was sir Philip þen. He saw þe toun o-ferrum bren, And folk for ferd was fast fleand; Þe teres he lete ful rathly ren Out of his eghen, I vnderstand. Þan come Philip ful redy dight Toward þe toun with all his rowt, With him come mani a kumly knight, And all vmset þe bare obout. Þe bare made þam ful law to lout, And delt þam knokkes to þaire mede; He gert þam stumbill þat war stout, Þare helpid nowþer staf ne stede. Stedes strong bileuid still Biside Cressy opon þe grene; Sir Philip wanted all his will, Þat was wele on his sembland sene. With spere and schelde and helmis schene Þe bare þan durst þai noght habide: Þe king of Beme was cant and kene, Bot þare he left both play and pride. Pride in prese ne prais I noght Omang þir princes prowd in pall; Princes suld be wele bithoght, When kinges þam till counsail call. If he be rightwis king, þai sall Maintene him both night and day, Or els to lat his frendschip fall On faire manere, and fare oway. Oway es all þi wele, i-wis, Franche man, with all þi fare; Of murning may þou neuer mys, For þou ert cumberd all in care: With speche ne moght þou neuer spare To speke of Ingliss men despite; Now haue þai made þi biging bare, Of all þi catell ertou quite. Quite ertou, þat wele we knaw, Of catell and of drewris dere; Þarfore lies þi hert ful law, Þat are was blith als brid on brere. Inglis men sall ?it to ?ere Knok þi palet or þou pas, And mak þe polled like a frere: And ?it es Ingland als it was. Was þou noght, Franceis, with þi wapin Bitwixen Cressy and Abuyle? Whare þi felaws lien and gapin, For all þaire treget and þaire gile. Bisschoppes war þare in þat while Þat songen all withouten stole: Philip þe Valas was a file, He fled and durst noght tak his dole. Men delid þare ful mani a dint Omang þe gentill Geneuayse; Ful many man þaire liues tint For luf of Philip þe Valays. Vnkind he was and vncurtayse, I prais no thing his puruiance; Þe best of France and of Artayse War al to-dongyn in þat daunce. Þat daunce with treson was bygun To trais þe bare with sum fals gyn: Þe Franche men said, All es wun, Now es it tyme þat we bigin, For here es welth inogh to win, To make vs riche for euermore: Bot, thurgh þaire armure thik and thin Slaine þai war, and wounded sore. Sore þan sighed sir Philip; Now wist he neuer what him was best, For he es cast doun with a trip: In Iohn of France es all his trest, For he was his frend faithfulest, In him was full his affiance: Bot sir Edward wald neuer rest, Or þai war feld þe best of France. Of France was mekill wo, i-wis, And in Paris þa high palays: Now had þe bare with mekill blis Bigged him bifor Calais. Heres now how þe romance sais How sir Edward, oure king with croune, Held his sege bi nightes and dais With his men bifor Calays toune. VIII. [How Edward als þe romance sais] [VII b] How Edward als þe romance sais Held his sege bifor Calais. Calays men, now mai ?e care, And murning mun ?e haue to mede; Mirth on mold get ?e no mare; Sir Edward sall ken ?ow ?owre crede. Whilum war ?e wight in wede To robbing rathly for to ren; Mend ?ow sone of ?owre misdede; ?owre care es cumen, will ?e it ken. Kend it es how ?e war kene Al Inglis men with dole to dere; Þaire gudes toke ?e al bidene, No man born wald ?e forbere; ?e spared noght with swerd ne spere To stik þam and þaire gudes to stele; With wapin and with ded of were Þus haue ?e wonnen werldes wele. Weleful men war ?e, i-wis, Bot fer on fold sall ?e noght fare; A bare sal now abate ?owre blis And wirk ?ow bale on bankes bare; He sall ?ow hunt als hund dose hare Þat in no hole sall ?e ?ow hide; For all ?owre speche will he noght spare Bot bigges him right by ?owre side. Biside ?ow here þe bare bigins To big his boure in winter tyde; And all bi tyme takes he his ines With semly sergantes him biside. Þe word of him walkes ful wide; Ihesu saue him fro mischance. In bataill dar he wele habide Sir Philip and sir Iohn of France. Þe Franche men er fers and fell And mase grete dray when þai er dight; Of þam men herd slike tales tell With Edward think þai for to fight, Him for to hald out of his right And do him treson with þaire tales; Þat was þaire purpos day and night Bi counsail of þe Cardinales. Cardinales with hattes rede War fro Calays wele thre myle; Þai toke þaire counsail in þat stede How þai might sir Edward bigile. Þai lended þare bot litill while Till Franche men to grante þaire grace; Sir Philip was sunden a file, He fled and faght noght in þat place. In þat place þe bare was blith, For all was funden þat he had soght: Philip þe Valas fled ful swith With þe batail þat he had broght. For to haue Calays had he thoght All at his ledeing loud or still; Bot all þaire wiles war for noght, Edward wan it at his will. [VII c] Lystens now, and ?e may lere, Als men þe suth may vnderstand, Þe knightes þat in Calais were Come to sir Edward sare wepeand, In kirtell one and swerd in hand And cried, Sir Edward, þine we are, Do now, lord, bi law of land Þi will with vs for euermare. Þe nobill burgase and þe best Come vnto him to haue þaire hire; Þe comun puple war ful prest Rapes to bring obout þaire swire: Þai said all, Sir Philip oure syre, And his sun, sir Iohn of France, Has left vs ligand in þe mire And broght vs till þis doleful dance. Oure horses þat war faire and fat Er etin vp ilkone bidene; Haue we nowþer conig ne cat Þat þai ne er etin and hundes kene. All er etin vp ful clene, Es nowther leuid biche ne whelp, Þat es wele on oure sembland sene, And þai er fled þat suld vs help. A knight þat was of grete renowne, Sir Iohn de Viene was his name, He was wardaine of þe toune, And had done Ingland mekill schame. For all þaire boste þai er to blame, Ful stalworthly þare haue þai streuyn; A bare es cumen to mak þam tame, Kayes of þe toun to him er gifen. Þe kaies er ?olden him of þe ?ate, Lat him now kepe þam if he kun; To Calais cum þai all to late, Sir Philip and sir Iohn his sun. Al war ful ferd þat þare ware fun; Þaire leders may þai barely ban. All on þis wise was Calais won; God saue þam þat it so-gat wan. IX [Sir Dauid had of his men grete loss] Sir Dauid had of his men grete loss With sir Edward at þe Neuil cross. Sir Dauid þe Bruse was at distance, When Edward þe Baliolfe rade with his lance; Þe north end of Ingland teched him to daunce, When he was met on þe more with mekill mischance. Sir Philip þe Valayse may him noght avance; Þe flowres þat faire war er fallen in ffraunce, Þe floures er now fallen þat fers war and fell; A bare with his bataille has done þam to dwell. Sir Dauid þe Bruse said he suld fonde To ride thurgh all Ingland, wald he noght wonde; At þe Westminster hall suld his stedes stonde, Whils oure king Edward war out of þe londe: Bot now has sir Dauid missed of his merkes And Philip þe Valays with all þaire grete clerkes. Sir Philip þe Valais, suth for to say, Sent vnto sir Dauid and faire gan him pray At ride thurgh Ingland þaire fomen to flay, And said none es at home to let hym þe way, None letes him þe way to wende whore he will: Bot with schipherd staues fand he his fill. ffro Philip þe Valais was sir Dauid sent All Ingland to win fro Twede vnto Trent; He broght mani berebag with bow redy bent; Þai robbed and þai reued and held þat þai hent; It was in þe waniand þat þai furth went; For couaitise of cataile þo schrewes war schent; Schent war þo schrewes and ailed vnsele, For at þe Neuil cros nedes bud þam knele. At þe ersbisschop of ?ork now will I bigyn, For he may with his right hand assoyl vs of syn; Both Dorem and Carlele þai wald neuer blin Þe wirschip of Ingland with wappen to win; Mekill wirschip þai wan and wele haue þai waken, For syr Dauid þe Bruse was in þat tyme taken. When sir Dauid þe Bruse satt on his stede, He said of all Ingland haued he no drede; Bot hinde Iohn of Coupland, a wight man in wede, Talked to Dauid and kend him his crede. Þare was sir Dauid so dughty in his dede, Þe faire toure of Londen haued he to mede. Sone þan was sir Dauid broght vnto þe toure, And William þe Dowglas with men of honowre; Full swith redy seruis fand þai þare a schowre, For first þai drank of þe swete and seþin of þe sowre. Þan sir Dauid þe Bruse makes his mone, Þe faire coroun of Scotland haues he forgone; He luked furth into France, help had he none Of sir Philip þe Valais ne ?it of sir Iohn. Þe pride of sir Dauid bigon fast to slaken; For he wakkind þe were þat held him self waken; For Philyp þe Valaise had he his brede baken, And in þe toure of Londen his ines er taken: To be both in a place þaire forward þai nomen, Bot Philip fayled þare and Dauid es cumen. Sir Dauid þe Bruse on þis manere Said vnto sir Philip al þir sawes þus sere: Philip þe Valais, þou made me be here, Þis es noght þe forward we made are to ?ere; ffals es þi forward and euyll mot þou fare, For þou and sir Iohn þi son haues kast me in care. Þe Scottes, with þaire falshede, þus went þai obout For to win Ingland whils Edward was out. For Cuthbert of Dorem haued þai no dout; Þarfore at Neuel cros law gan þai lout, Þaire louted þai law and leued allane: Þus was Dauid þe Bruse into þe toure tane. X [How King Edward &amp; his men?e] How King Edward &amp; his men?e Met with þe Spaniardes in þe see. I wald noght spare for to speke, wist I to spede, Of wight men with wapin and worthly in wede, Þat now er driuen to dale and ded all þaire dede, Þai sail in þe see-gronde fissches to fede; Fele fissches þai fede for all þaire grete fare, It was in þe waniand þat þai come þare. Þai sailed furth in þe Swin in a somers tyde, With trompes and taburns and mekill oþer pride; Þe word of þo weremen walked full wide; Þe gudes þat þai robbed in holl gan þai it hide, In holl þan þai hided grete welthes, als I wene, Of gold and of siluer of skarlet and grene. When þai sailed westward, þo wight men in were, Þaire hurdis, þaire ankers hanged þai on here; Wight men of þe west neghed þam nerr. And gert þam snaper in þe snare, might þai no ferr, ffer might þai noght flit bot þare most þai fine, And þat þai bifore reued þan most þai tyne. Boy with þi blac berd, I rede þat þou blin, And sone set þe to schriue with sorow of þi syn; If þou were on Ingland noght saltou win, Cum þou more on þat coste þi bale sall bigin: Þare kindels þi care kene men sall þe kepe, And do þe dye on a day and domp in þe depe. ?e broght out of Bretayne ?owre custom with care, ?e met with þe marchandes and made þam ful bare; It es gude reson and right þat ?e euill misfare, When ?e wald in Ingland lere of a new lare, New lare sall ?e lere, sir Edward to lout: For when ?e stode in ?owre strenkith ?e war all to stout. XI [How gentill sir Edward with his grete engines] How gentill sir Edward with his grete engines Wan with his wight men þe castell of Gynes. War þis winter oway wele wald I wene Þat somer suld schew him in schawes ful schene: Both þe lely and þe lipard suld geder on a grene. Mari, haue minde of þi man, þou whote wham I mene Lady, think what I mene, I mak þe my mone Þou wreke gude king Edward on wikked syr Iohn. Of Gynes ful gladly now will I bigin, We wote wele þat woning was wikked for to win: Crist, þat swelt on þe rode for sake of mans syn, Hald þam in gude hele þat now er þarein. Inglis men er þarein þe kastell to kepe; And Iohn of France es so wroth for wo will he wepe. Gentill Iohn of Doncaster did a ful balde dede, When he come toward Gines to ken þam þaire crede; He stirt vnto þe castell with owten any stede; Of folk þat he fand þare haued he no drede, Dred in hert had he none of all he fand þare: Faine war þai to fle for all þaire grete fare. A letherin ledderr and a lang line, A small bote was þarby þat put þam fro pine; Þe folk þat þai fand þare was faine for to fyne; Sone þaire diner was dight; and þare wald þai dine, Þare was þaire purpose to dine and to dwell, For treson of þe Franche men þat fals war and fell. Say now, sir Iohn of France how saltou fare? Þat both Calays and Gynes has kindeld þi care; If þou be man of mekil might lepe up on þi mare, Take þi gate vnto Gines and grete þam wele þare, Þare gretes þi gestes; and wendes with wo. King Edward has wonen þe kastell þam fro. ?e men of Saint Omers; trus ?e þis tide, And puttes out ?owre pauiliownes with ?owre mekill pride; Sendes efter sir Iohn of Fraunce to stand by ?owre syde, A bore es boun ?ow to biker þat wele dar habyde, Wele dar he habide bataile to bede, And of ?owre sir Iohn of Fraunce haues he no drede. God saue sir Edward his right in euer ilka nede, And he þat will noght so euil mot he spede; And len oure sir Edward his life wele to lede, Þat he may at his ending haue heuin till his mede. AMEN.</field>
   </doc>
</add>