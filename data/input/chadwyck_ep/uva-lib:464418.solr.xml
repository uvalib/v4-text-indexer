<?xml version="1.0" encoding="UTF-8"?>
<add>
   <doc>
      <field name="author_display">The Clarendon Press</field>
      <field name="author_facet">The Clarendon Press</field>
      <field name="author_sort_facet">the clarendon press</field>
      <field name="author_text">The Clarendon Press</field>
      <field name="composition_era_facet">20th Century</field>
      <field name="composition_era_facet">1930's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.1972.xml</field>
      <field name="date_indexed_facet">201909240351</field>
      <field name="date_text">1932</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464418</field>
      <field name="language_facet">English</field>
      <field name="language_facet">French</field>
      <field name="language_facet">Latin</field>
      <field name="main_title_display">English Lyrics of the XIIIth Century</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">English Lyrics of the XIIIth Century</field>
      <field name="title_facet">english lyrics of the xiiith century</field>
      <field name="title_sort_facet">english lyrics of the xiiith century</field>
      <field name="title_text">English Lyrics of the XIIIth Century</field>
      <field name="year_display">1932</field>
      <field name="year_facet">1932</field>
      <field name="year_multisort_i">1932</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464418&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464418&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;English Lyrics of the XIIIth Century&lt;/displayTitle&gt;</field>
      <field name="desc_meta_file_display">&lt;sortTitle&gt;english lyrics of the xiiith century&lt;/sortTitle&gt;</field>
      <field name="desc_meta_file_display">&lt;displayDate&gt;1932&lt;/displayDate&gt;</field>
      <field name="desc_meta_file_display">&lt;sortDate&gt;1932&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;English Lyrics of the XIIIth Century&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Oxford&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;The Clarendon Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1932&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2494&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;fre&lt;/language&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;lat&lt;/language&gt;</field>
      <field name="desc_meta_file_display">&lt;physdesc type="extent"&gt;xlii, 312 p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;English Lyrics of the XIIIth Century&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 244 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries, introductory and most editorial matter omitted; Latin verse omitted; verse reproduced elsewhere in The English Poetry Full-text Database omitted.&lt;/description&gt;</field>
      <field name="desc_meta_file_display">&lt;description type="note"&gt;Middle English lyrics and ballads.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">Square brackets denote editorial insertions or emendations. 1. Sunset on Calvary. Bodl. MS. Arch. Selden, supra 74. Nou goth sonne vnder wod,— me reweth, marie, þi faire Rode. Nou goþ sonne vnder tre,— me reweþ, marie, þi sone and þe. 2. Penitence for Wasted Life. B.M. MS. Addit. 27909. Leuedi sainte marie, moder and meide, þu þisie me nuþe for ich eom eirede. vnnut lif to longe ich lede; hþanne ich me biþenche þel sore ich me a-drede. Ich eom i-bunde sore mid þel feole seonne, mid smale and mid grete, mid þel feole cunne. dai and nicht ich fundie to þendende heonne— þielde Godd an heuene to hþuechere þunne! Slep me hað mi lif forstole richt half oðer more; aþai! to late ich þas iþar, nu hit me reoþeð sore. in slepe ne þende ich endie nocht þech ich slepe euremore; hþao-se lifeð þat þakerur beo, þencþ of mine lore. Al to longe slepð þe mann þat neure nele aþakie; hþo-se understant þel his ende-dai, þel ?eorne he mot spakie to donde sunne aþei fram him &amp; fele almesse makie, ?if him ne schal hþanne he forð-þant his brei-gurdel quakie. Slep me hað mi lif forstole er ich me bisehe þat ich þel a?itte nu bi suhðe of min ehe; mi brune her is hþit bicume, ich not for hþucche leihe, &amp; mi tohte rude iturned al in-to oðre dehe. Ifurn ich habbe isunehed mid þorke &amp; mid þorde, hþile in mine bedde &amp; hþile atte borde, ofte þin idrunke &amp; selde of þe forde; muchel ich habbe ispened, to lite ich habbe an horde. Hord þat ich telle is almesse-dede, ?ieue þe hungrie mete &amp; te nakede iþede, rede þe redliese þat is þið-ute rede, luuie god almichti &amp; of him habbe drede. Ifurn ich habbe isune?et mid þurken &amp; midd muðe &amp; mid alle mine lime siððe ich sunehi cuðe, &amp; þel feole sunne ido þe me ofþincheð nuðe, &amp; sþo me hadde ifurn ido ?if hit me crist i-?uðe. Moder ful of milce, i bidde mi mod þende, laete me steoþi mi flesc &amp; mine fo schiende. edmodnesse luuie to mine lif-es ende; luue to gode &amp; te mann ic bidde þat tu me sende. Leuedi sainte marie, understond nu seonne mine; ber min erende þel to deore sune þine, hþas flech &amp; blod ihal?ed is of bred, of þater, of þine, þat us ischulde he eure fram alle helle-pine. Inne mete &amp; inne drinke ic habbe ibeo ouerdede, &amp; inne þel sittende schon in pruttere iþede; hþanne ich ihurde of gode speke ne hedd ich hþat me sede— hþan ich hier-of rekeni schal, þel sore me mei drede. 3. ‘On God Ureisun of Ure Lefdi.’ Cotton MS. Nero A. xiv. Cristes milde moder seynte marie, Mines liues leome, mi leoue lefdi, To þe ich buþe &amp; mine kneon ich beie, And al min heorte blod to ðe ich offrie. Þu ert mire soule liht &amp; mine heorte blisse, Mi lif &amp; mi to-hope, min heale mid iþisse. Ich ouh þurðie ðe mid alle mine mihte, And singge þe lofsong bi daie &amp; bi nihte. Vor þu me hauest iholpen a ueole kunne þise And ibrouht of helle in-to paradise, Ich hit þonkie ðe mi leoue lefdi, And þonkie þulle þe hþule ðet ich liuie. Alle cristene men oþen don ðe þurschipe, And singen ðe lofsong mid sþuðe muchele gledschipe, Vor ðu ham hauest alesed of deoflene honde And isend mid blisse to englene londe. Þel oþe þe þe luuien, mi sþete lefdi, þel oþen þe uor þine luue ure heorte beien. Þu ert briht &amp; blisful ouer alle þummen, and god ðu ert &amp; gode leof ouer alle þepmen; alle meidene þere þurðeð þe one, Vor þu ert hore blostme bi-uoren godes trone. nis no þummon iboren þet ðe beo iliche, ne non þer nis þin efning þið-inne heoueriche, Heih is þi kinestol on-uppe cherubine, Bi-uoren ðine leoue sune þiðinnen seraphine. Murie dreameð engles biuoren þin onsene, Pleieð &amp; sþeieð &amp; singeð bitþeonen; Sþuðe þel ham likieð biuoren þe to beonne, Vor heo neuer ne beoð sead þi ueir to iseonne. Þine blisse ne mei no þiht understonden, Vor al is godes riche an-under þine honden. Alle þine ureondes þu makest riche kinges, þu ham ?iuest kinescrud, beies &amp; gold ringes; þu ?iuest eche reste ful of sþete blisse þer ðe neure deað ne come, ne herm ne sorinesse. Þer bloþeð inne blisse blostmen hþite &amp; reade, þer ham neuer ne mei snou ne uorst iureden, þer ne mei non ualuþen, uor þer is eche sumer, ne non liuiinde þing þoc þer nis ne ?eomer. Þer heo schulen resten þe her ðe doð þurschipe, ?if heo ?emeð hore lif cleane urom alle queadschipe; þer ne schulen heo neuer karien ne sþinken, ne þeopen, ne murnen, ne helle stenches stinken. Þer me schal ham steoren mid guldene chelle and schenchen ham eche lif mid englene þille; ne mei non heorte þenchen ne noþiht arechen, neo no muð imelen ne no tunge tegen hu muchel god ðu ?eirkest þið-inne paradise ham þet sþinkeð dei &amp; niht i ðine seruise. al þin hird is i-schrud mid hþite ciclatune, And alle heo beoð ikruned mid guldene krune; Heo beoð so read so rose, so hþit so þe lilie, and euer-more heo beoð gled &amp; singeð þuruhut murie. Mid brihte ?imstones hore krune is al biset, And al heo doð þet ham likeð, so þet no þing ham ne let. Þi leoue sune is hore king &amp; þu ert hore kþene. Ne beoð heo neuer i-dreaued mid þinde ne mid reine; Mid ham is euer more dei þið-ute nihte, Song þið-ute seoruþe &amp; sib þið-ute uihte; Mid ham is muruhðe moniuold þið-ute teone &amp; treie, Gleo-beames &amp; gome inouh, liues þil &amp; eche pleie. Þereuore, leoue lefdi, long hit þuncheð us þrecchen Vort þu of þisse erme liue to ðe suluen us fecche; Þe ne muþen neuer habben fulle gledschipe er þe to þe suluen kumen to þine heie þurschipe. Sþete Godes moder, softe meiden &amp; þel icoren, þin iliche neuer nes ne neuer more ne þurð iboren; Moder þu ert &amp; meiden cleane of alle laste, þuruhtut hei &amp; holi in englene reste. Al englene þere &amp; alle holie þing Siggeð &amp; singeð þet tu ert liues þel-sprung, And heo siggeð alle þet ðe ne þonteð neuer ore, ne no mon þet ðe þurðeð ne mei neuer beon uorloren. Þu ert mire soule þið-ute leasunge, Efter þine leoue sune, leouest alre þinge; Al is þe heouene ful of þine blisse, And so is al þes middel-eard of þine mild-heortnesse. So muchel is þi milce &amp; þin edmodnesse þet no mon þet ðe ?eorne bit of helpe ne mei missen. Ilch mon þet to þe bisihð þu ?iuest milce &amp; ore, þauh he ðe habbe sþuðe agult &amp; idreaued sore; þereuore ich ðe bidde, holi heouene-kþene, þet tu, ?if þi þille is, iher mine bene. Ich ðe bidde, lefdi, uor þere gretunge þet Gabriel ðe brouhte urom ure heouen-kinge; And ek ich ðe biseche uor ihesu cristes blode, þet for ure note þas i-sched o ðere rode, Vor ðe muchele seoruþe ðet þas o ðine mode þo þu er ðe deaðe him bi-uore stode, þet tu me makie cleane þiðuten &amp; eke þið-innen, So þet me ne schende none kunnes sunne. Þene loðe deouel &amp; alle kunnes dþeoluhðe aulem urom me ueor aþei mid hore fule fulðe; Mi leoue lif urom þine luue ne schal me no þing todealen, Vor o ðe is al ilong mi lif &amp; eke min heale. Vor þine luue i sþinke &amp; sike þel ilome, Vor þine luue ich ham ibrouht in-to þeoudome, Vor þine luue ich uorsoc al þet me leof þas And ?ef ðe al mi suluen, looue, lif, iþench þu þes. Þet ich ðe þreðede sume siðe hit me reoþeð sore, Vor cristes fif þunden ðu ?if me milce &amp; ore; ?if þu milce nauest of me þet ich þot þel ?eorne þet ine helle pine sþelten ich schal &amp; beornen. Ful þel þu me iseie þauh þu stille þere, Hþar ich þas &amp; hþat i dude þauh þu me uorbere; ?if þu heuedest þreche i-numen of mine luðernesse Iþis ich heuede al uorloren paradises blisse. Þu hauest ?et forboren me uor þine godnesse, And nu ich hopie habben fulle uor-?iuenesse, ne þene ich neure uallen in-to helle pine Hþon ich am to ðe ikumen &amp; am ðin oþune hine. Þin ich am &amp; þule beon nu &amp; euer more, Vor o ðe is al mi lif ilong &amp; o godes ore; Mi leoue sþete lefdi, to þe me longeð sþuðe, Bute ich habbe þine help ne beo ich neuer bliðe. Ich þe bidde þet tu kume to mine uorð-siðe And nomeliche þeonne þine luue kuðe; Auouh mine soule hþon ich of þisse liue uare And ischild me urom seoruþe &amp; from eche deaðes kare. ?if þu þult ðet ich iðeo, gode ?eme nim to me, Vor þel ne þurð me neuer bute hit beo þuruh ðe. Mid sþuðe luðere lasten mi soule is þuruh bunden, Ne mei no þing so þel so þu healen mine þunden; To þe one is al mi trust, efter þine leoue sune, Vor is holie nome of mine liue ?if me lune. Ne þole þu þene unþine þet he me arine, Ne þet he me draþe in-to helle pine. Nim nu ?eme to me so me best a beo ðe beo, Vor þin is þe þurchipe ?if ich, þrecche, þel iþeo; þu ne uorsakest nenne mon uor his luðernesse ?if he is to bote ?eruh &amp; bit þe uor-?iuenesse. þu miht lihtliche ?if þu þult al mi sor aleggen, And muchele bet biseon to me þen ich kunne siggen; þu miht for?elden lihtliche mine gretunge, Al mi sþinc &amp; mi sor &amp; mine kneouþunge. Ine me nis noþing feier on to biseonne, Ne noþing þet beo þurðe biuoren þe to beonne; þereuore ich þe bidde þet þu me þasshce &amp; schrude, þuruh þine muchele milce þet spert so sþuðe þide. Nis hit ðe no þurðscipe þet þe deouel me to-draþe, ?if þu þult hit iðauien iþis he þule ðurchut faþe; Vor he nolde neuere þet þu hefedest þurðschipe, Ne no mon þet þe þurðeð þet he hedde gledschipe. Þu hit þost ful ?eorne þet þe deouel hateð me, And nomeliche þereuore þet ich þurðie þe; þereuore ich þe bidde þet þu me þite &amp; þerie, þet þe deouel me ne drecche ne dþeolðe me ne derie. so þu dest &amp; so þu schalt uor ðire mild-heortnesse, þu schalt me a-ueir dol of heoueriche blisse. ?if ich habbe muchel ibroken, muchel ich þulle beten and do mine schrifte &amp; þe ueire greten. Þe hþule þet ich habbe mi lif &amp; mine heale, Vrom ðire seruise ne schal me no þing deale; Biuoren þine uote ich þulle liggen &amp; greden, Vort ich habbe uor?iuenesse of mine misdeden. Mi lif is þin, mi luue is þin, mine heorte blod is þin, and ?if ich der seggen, mi leoue leafdi, þu ert min. Alle þurðschipe haue þu on heouene &amp; ec on eorðe, and alle gledschipe haue þu al-so þu ert þurðe; Nu ich þe biseche ine cristes cherite þet þu þine blescinge &amp; þine luue ?iue me. ?eme mine licame ine clenenesse God almihti unne me vor his mild-heortnesse þet ich mote þe iseo in ðire heie blisse. And alle mine ureondmen þe bet beo nu to-dai þet ich habbe i-sungen þe ðesne englissce lai. And nu ich þe biseche vor ðire holinesse þet þu bringe þene Munuch to þire glednesse þet funde ðesne song bi ðe, mi looue leafdi, Cristes milde moder seinte marie. amen. [4. Stabat iuxta Christi Crucem.] stod ho þere neh Þat leueli leor wid spald ischent, þat feire fel wid s[cur]ges rend— Þe blod out stremed oueral. Skoarn, upbraid, and schome speche, al hit was to sorhes eche— i þoa þu was biluken al. I þat blisful bearnes buirde wrong w[e]s wroht to wommone wirde, ah kuinde craued nou þe riht. Þenne þu loch ah nou þu wep, þi wa wes waken þat tenne slep— childing-pine haues te nou picht. Nou þu moostes, lauedi, lere wmmone wo, þat barnes bere, þa bit[t]er and ta bale þrehes; For in his dead þe wo þu ?ulde in childing þat tu þole schulde þurd modres kuindeliche lahes. Ah, lauedi, þah þu wonges wete, þah þe were wo at unimete, þine loates weren lasteles; Þi wep ne wemmede noht þin heau þat made þi leor ful louk and leþ— swa sari wmmon neuer neas. Ah, þi kare was ouer-comen, þe þridde dai þi ioie comen, ded and deuel driuen doun Þþen þi sone risen wes to þine wele and ure peas— blisse he brocte in icha toun. Þi luue sone uprisinge was selli liik to his birdinge— bi-tþene tþa his litel schead— For, so gleam glidis þurt þe glas, of þi bodi born he was, and þurt þe hoale þurch he gload. Milde moder, maiden oa, of al þi kare come þou þoa þþen þi sone rise þes. Leuedi, bring us out of wa, of sinne, of sorhe, of sich al-sþoa, to bliss[e] þat his endeles. AM[EN] 5. A Prisoner's Prayer. Liber de Antiquis Legibus, Guildhall. Eyns ne soy ke pleynte fu ore pleyn dangusse tressu trop ai mal &amp; contreyre Sanz decerte en prisun sui car maydez trespuis ihesu duz deus &amp; deboneyre Ar ne kuthe ich sorghe non, nu ich mot manen min mon; karful wel sore ich syche, Geltles ihc tholye muchele schame— help, god, for thin swete name, kyng of heuene-riche! Ihesu crist veirs deu ueirs hom prenge vus de mei pite Ietez mei de la prisun vie sui atort gete Io e mi autre compaignun deus enset la uerite tut pur autri mesprisun sumes a hunte liuere Iesu crist, sod god sod man, louerd, thu rew vpon me! of prisun thar ich in am bring me vt and makye fre. Ich and mine feren sume— god wot ich ne lyghe noct— for othre habbet mis-nome, ben in thys prisun ibroct. Sire deus ky as mortels es de pardun ueine sucurez deliuerez nus de ceste peine Pardonez &amp; assoylez icele gentil sire Si te plest par ki forfet nus suffrun tel martire Al-micti, that wel lictli of bale is hale and bote, Heuene king, of this woning vt vs bringe mote. Foryhef hem the wykke men, god, yhef it is thi wille, for wos gelt we bed ipelt in thos prisun hille. Fous est ke se afie en ceste morteu uie ke tant nus contralie et v nad fors boydie Ore eft hoem en leesse &amp; ore est en tristesce ore le garist ore blesce fortune ke le guie Ne hope non to his liue, her ne mai he biliue; heghe thegh he stighe, ded him felled to grunde. Nu had man wele and blisce rathe he shal thar-of misse; worldes wele mid ywisse ne lasted buten on stunde. Virgne &amp; mere au souerein ke nus ieta de la mayn al maufe ki par euayn nus ont trestuz en sun heim a grant dolur peine Requerez icel seignur ke il par sa grant dulcur nus get de ceste dolur v nus sumus nuyt et Ior &amp; doint ioye certeyne Maiden that bare the heuen king, bisech thin sone, that swete thing, that he habbe of hus rewsing and bring hus of this woning for his Muchele milse. He bring hus vt of this wo and hus tache werchen swo in thos liue, go wu s'it go, that we moten ey and o habben the eche blisce. 6. ‘Sumer Is Icumen In.’ Harley 978. Svmer is icumen in, Lhude sing cuccu! Groweþ sed and bloweþ med and springþ þe wde nu. Sing cuccu! Awe bleteþ after lomb, Ihouþ after calue cu, Bulluc sterteþ, bucke uerteþ. Murie sing cuccu! Cuccu, cuccu, Wel singes þu cuccu. ne swik þu nauer nu! Sing cuccu nu, Sing cuccu! Sing cuccu, Sing cuccu nu! 7. Now Comes the Blast of Winter. Rawlinson MS. G. 22. [M]irie it is while sumer ilast þið fugheles song, oc nu necheð þindes blast and þ[e]der strong. Ej! ej! þhat þis nicht [is] long, and ich þid þel michel wrong soregh and murne and [fast]. 8. I Walk with Sorrow. Douce MS. 139. Foweles in þe frith, Þe fisses in þe flod, And i mon waxe wod. Mulch sorw I walke with for beste of bon and blod. 9. Love's Madness. Douce MS. 139. Loue is a selkud wodenesse Þat þe idel mon ledeth by wildernesse, Þat þurstes of wilfulscipe and drinket sorwenesse And with lomful sorwes menget his blithnesse. 10. Death's Wither-Clench. [A.] A. Maidstone MS. A. 13. Man mei longe him liues wene, ac ofte him liyet þe wreinch; fair weder ofte him went to rene, an ferliche maket is blench. þar-vore, man, þu þe biþench,— al sel valui þe grene. wela-wey! nis king ne Quene þat ne sel drinke of deth-is drench. Man, er þu falle of þi bench, þu sinne aquench. Ne mai strong ne starch ne kene a-?lye deth-is wiþer-clench; ?ung and old and brith an-siene, al he riueth an his streng. vox and ferlich is þe wreinch, ne mai no man þar to-?enes, wei-la-wei! ne iweping ne bene, mede, liste, ne leches dreinch. Man, let sinne and lustes stench, wel do, wel þench! Do bi salomones rede, Man, and so þu selth wel do. Do al so he þe tothte and sede what þin endinch þe brinch to, Ne seltu neuere mis-do. Sore þu mith þe a-drede, weyla-wey! suich wenþ wel lede long lif and blisse under-uo, þar deth luteth in his swo to him for-do. Man fwi neltu þe bi-þenchen? Man fwi neltu þe bisen? of felthe þu ert isowe, weirmes mete þu selt ben. her nauest tu blisse days þre, al þi lif þu drist in wowe; wela-wey! deth þe sal dun þrowen þar þu wenest heye ste. In wo sal þi wele enden, in wop þi gle. Werld an wele þe bi-pecheth, iwis hie buth þine iuo; if þi werld mid wele þe sliket þat is far to do þe wo. þar-fore let lust ouer-gon, man, and eft it sal þe liken. Wela-wey! hu sore him wiket þar in one stunde oþer two wurh him pine euere-mo. ne do man swo! [10. Death's Wither-Clench. B.] B. MS. Laud Miscell. 471. Man may longe liwes wenen, ac offte hym legeþt se wrench; fair weder went offte into rene, and ferlik turneþ he his blench. þer-fore, man, þu þe bi-þench,— al sal falewi þi grene. weila-wei! nis king ne quene þat ne sal drinken of deþes drench. Man, er þu falle of þi bench, þi senne a-quench. Nis non se stronge ne starc ne kene þat may agein deaþes wiþer-clench; iwng ne old, brigst ne sene, ac al he riueþ on o streng. fox and ferlic is his wrench, ne mai him noman to-yenes. Welauei! weping ne bene, ne listes ne leches drench. Man, let lust and senne stench, wel do, wel þench! Do bi salemones rede, man, þanne sal þu wel do. do so he þe techeþ and sede þat þin ending þe bringet to, ne sal þu neuere mis-do. Weilauei! swich weneth lede long lif and blisce under-so. deþ him ledes on his sóó do him for-do Man, wi niltu þe bi-cnowen? man, wi niltu þe bi-see? of felþe þu art comen, wermes fode þu salt be. þu ne hauest her blisce daies þre, ac al þi ioie is turned on wouge. weilawei! deþ þe sal dun þr[ hwanne þu wenest agein [] stie, on sorghe sal þi ioie on wop þi gle. Hwer so wele þe bi-suik[et], man, i-wis he beþ þi fo. ie werld þe bi-sliket, þat his for to do þe wo. þerfore let lust ouer go, man, and eft hit þe liket. weilauei! wroþe he him wiket, þanne in o stunde oþer tuo a winnet him a þusend pine oþer mo. ne do þu so! 11. Three Sorrowful Tidings. [A.] A. Maidstone MS. Þru tidigge us cumet iche dei— ful wel leue me his may: On, We sulle honne; þath oþer, we nite wanne; þe þridde his of muchel kare,— we nite fwider we sulle fare. [11. Three Sorrowful Tidings. B.] B. Jesus Coll. Oxf. MS. 29. [V]yche day me cumeþ tydinges þreo, For wel swiþe sore beoþ heo: Þe on is þat ich schul heonne, Þat oþer þat ich noth hwenne; Þe þridde is my meste kare, Þat ich not hwider ich scal fare. 12. Three Sorrowful Things. [A.] A. New Coll. MS. 88. Wanne ich þenche þinges þre ne mai neure bliþe be: þat on is ich sal awe, þat oþer is ich ne wot wilk day. þat þridde is mi meste kare, i ne woth nevre wuder i sal fare. [12. Three Sorrowful Things. B.] B. Arundel MS. 292. Þanne i ðenke ðinges ðre ne mai hi neure bliðe ben: ðe ton is dat i sal aþei, ðe toþer is i ne þot þilk dei. ðe ðridde is mi moste kare, I ne þot þider i sal faren. 13. Memorare Novissima Tua. Arundel MS. 292. If man him biðocte. inderlike &amp; ofte þu arde is te fore fro bedde te flore, þu reuful is te flitte fro flore te pitte, fro pitte te pine ðat neure sal fine, i þene non sinne sulde his herte þinnen. 14. A Warning to Sir Eode. Trinity Coll. Camb. MS. 323. Otide te munio verbo scripto tibi monstro transeis ab hoc seculo, largus pauperibus esto, Debita solue tua, peccati pondere pensa: Tunc absolueris &amp; habebis gaudia lucis. Vid word &amp; wrid ic warne þe, sir eode, Dele al þi goid, pouere þad habbit neode; Quite dettes &amp; scriþe of sinful deode. þu salt ben idemet in þisse þridde nicste; þi goid, þin evel, idemit sul ben riste. Do nu so wel þat þu þenne come to liste. Mane techel phares, vigili cum morte uorares. Rapta resignabis &amp; meliora dabis. Te-maruuen þu deyis, ezechiel, Biþenc þe nu suiþe wel. Scrif þe wat itide, yeil agein þat þu hauis mis-nomen; god þe hat þat is us bouen, þe bere maist þu y-glide. 15. A Prayer to the Redeemer. Trinity Coll. Camb. 323. Ihesu crist le fiz marie cil ke tut le munde fist de nus eit pite e merci si li pleit ke nos almes ne seint dampnes pur nul maufet Louerd crist, þou hauest us boust, þou madest al þis world of noust; we biddet þe wid word ant þoust conseil ant red þat oure soule ne be fur-lore for no qued. Sire deu uus eistes tel pere de tere e de cel plus douz ke mel kaunt il est chaud a uus nus deuum obliger sire au haut Louerd crist as þou art king, fader ant sone of alle þing, þou yef us alle god endeng ant ti loue, þat we moten to þi blisse alle come. A un piler fu lie e pur nus peccheurs turmente sire merci par charite par amur ke nus ne seum acumbre nuyt ne iour Ibounden e was to a piler ant al to-torn was is her. sire, merci par charite fur godes loue! milde bet þi swete chere, marie sone. Mort de-sour la crois suffri marie e seint ion le ui e se ke penderent en couste de li le du laron le un li cria merci il out pardoun li autre aual cheit en pu par-fund Deet he þolede up-on þe tre, ant wnden boþen two ant þre, to saue þo þat hise ben ant hider ben comen. ihesu, þi blisse us bi-see for þi swete moder loue. AmeN. 16. Mater Salutaris. Trinity Coll. Camb. 323. Seinte mari, moder milde, mater salutaris feirest flour of eni felde, uere nuncuparis, þorou ihesu crist þou were wid childe; þou bring me of my þoustes wilde potente þat maket me to deþe tee repente. Mi þonnc is wilde as is þe ro, ludo gratulante; ho werchet me ful muchel wo, illaque fauente; bote-yef he wole me wende fro, ic wene myn herte breket atwo feruore; ic am icaist bo day ant naist dolore. Ihesu, þorou þi muchele mist omnia fecisti; þe holi gost in marie list sicut uoluisti for-þi he is icleped ur drist. ihesu, bring my þoust irist constanter, þat it be stable ant nout chaungable fraudulenter. Ihesu crist, þou art on-loft digno tu scandente, heuene ant erþe þou hauest iwroust uictore triumphante, monkun wid þi bodi aboust þou noldest lesen hym for noust nec dare ant yeue þi blod þat was so god tam gnare. Swete leuedi, flour of alle, uere consolatrix, þou be myn help þat i ne falle, cuntis reperatrix. mildest quene ant best icorn nist ant day þou be me forn precantis; yef me grace to see þi fase infantis Þat i þorou þi swete bene, tutrix orphanorum, mot leuen al þis worldes tene, solamen miserorum, ant to þe, leuedi, mot i take ant myne sunnes al fur-sake uolente, þat i ne misse of þine blisse poscente. 17. Of One That Is So Fair and Bright. [A.] A. Trinity Coll. Camb. MS. 323. For on þat is so feir ant brist uelud maris stella, bristore þen þe dai-is list, parens &amp; puella, i crie þe grace of þe. leuedi, prie þi sone for me tam pia, þat i mote come to þe, maria. Leuedi, best of alle þing, rosa sine spina, þou bere ihesu, heuene-king, gratia diuina. of alle þou berest þat pris, heie quen in parais electa, moder milde ant maidan ec efecta. In car ant consail þou art best, felix fecundata; to alle weri þou art rest, mater honorata. bi-hold tou him wid milde mod þat for us alle scedde is blod in cruce; bidde we moten come to him in luce. Al þe world it wes fur-lorn þoru eua peccatrice to-forn þat ihesu was iborn ex te genitrice; þorou aue, e wende awei, þe þestri nist ant com þe dai salutis, þe welle springet out of þe uirtutis Vuel þou wost he is þi sone uentre quem portasti; he nul nout werne þe þi bone paruum quem lactasti. so god ant so mild e is, he bringet us alle in-to is blis superni; he hauet i-dut þe foule put inferni. [17. Of One That Is So Fair and Bright. B.] B. BM. MS. Egerton 613. Of on þat is so fayr and bri?t velud maris stella, Bri?ter þan þe day-is li?t, parens &amp; puella, Ic crie to þe, þou se to me, Leuedy, preye þi sone for me tam pia, þat ic mote come to þe, maria. Of kare conseil þou ert best, felix fecundata; Of alle wery þou ert rest, mater honorata. Bi-sek him wit milde mod þat for ous alle sad is blod in cruce, þat we moten komen til him In luce. Al þis world was for-lore eua peccatrice Tyl our lord was y-bore de te genitrice; With aue it went a-way, þuster nyth and comet þe day salutis, þe welle springet hut of þe uirtutis. Leuedi, flour of alle þing, rosa sine spina, þu bere ihesu, heuene-king, gratia diuina. Of alle þu berst þe pris, Leuedi, quene of parays electa, Mayde milde Moder es effecta Wel he wot he is þi sone uentre quem portasti; He wyl nout werne þe þi bone paruum quem lactasti. So hende and so god he his, He hauet brout ous to blis superni; Þat hauet hi-dut þe foule put inferni. Explicit cantus iste. 18. A Prayer of the Five Joys. Trinity Coll. Camb. MS. 323. v gaudia Seinte marie, leuedi brist, moder þov art of muchel mist, quene in heuene of feire ble. gabriel to þe he liste þe he brovste al wid riste þen holi gost to listen in þe. godes word ful wel þov cnewe; ful mildeliche þer-to þov bewe ant saidest so it mote be,— þi þonc was studeuast ant trewe. for þe ioye þat to was newe, leuedi, þov haue merci of me. seinte marie, moder milde, þi fader bi-com to one childe— suc ioye ne scal neuer eft be. þe stronge fend þat was so wilde, godes hondiwerc he spilde for on appel of þe tre. leuedi, mon þov brovtest bote, þe stronge fend an-vnder fote, þo þi sone was boren of þe. for þe ioye þat þo was swote, leuedi, yemme grace þat i mote wid al mine miste louien þe. seinte marie, quene in londe, godes moder ant godes sonde, þat te sculde ben so wo iewes heden þi sone an honde— iudas sold im hem to honde— on þe rode heo gonnen him slo. þe þridde dai he ros to liue; leuedi, ofte were þov bliþe ac neuer so þov were þo. leuedi, for þen ilke siþe þat tov were of þi sone bliþe, al mi sunnes þov do me fro. Seinte marie, maydan ant mere, so lengore o so betere þov were; þov here hem alle þat clepet to þe. In muchele blisse þat tov were þo þinne swete sone ibere iseie him into heuene sten. e sit arist as vre drist ant weldet al as hit is rist. we mowen iheren ant isen, leuedi, for þi muchele miste þe swete blisse of heuene briste, seinte marie, hernde me. Þe fifte ioie is feirest in wede þo þov in-to heuene trede to him þat was of þe iborn. nov þov art in heuene quene mit tine sone brist ant scene— al folc þe heret þer-fore— þer is ioie ant eke blisse þat euer last wid-ovte misse, ant þer þov art quene icorn. leuedi, tuet þov me mi bene; for þe ioie þat euer is newe þov let me neuer be fur-lorn. 19. The Lily with Five Leaves. Trinity Coll. Camb. MS. 323. Ful feir flour is þe lilie, wid fif leuis hire sal hulie; fif to beren hire is ful imunde, for þat is hire propre cunde. Þat firste bitokenit charite, to louen þin louer more þen þe, vid word vid horte vid al þi mist, for þat is treve loue arist. after þis lef is þer oþir: þu loue wel þine broþir &amp; þin ewe-cristene asse þi selve, for so duden þe apostles tuelve; Þus is vriten in þe gospelle, min suete vrend, asse ic ou telle. diliges dominum deum t., &amp;c. Þat þridde bit riswisnesse þat þu sal heren matins &amp; messe, Mone, &amp; sinne firsaken; &amp; to iesu þu salt taken al þis wordis prude, orf &amp; lond &amp; lude. nisi quis renunciauerit omnia que possidet. Þat ferþe deit ou vnderstonden to seruen crist vid feid &amp; honden, to firsaken tricherie, prude &amp; onde &amp; lecherie; non mon ne sal oþer missigen, sigge vad he ou sigge. Quicumque dixerit fratri suo raca &amp;c. Þat fiste lef of þisse viwe teket men in þisse liue forte hem iscriuen, þat þu neuer for þi sine vonien wid Satanasses cunne, to helle ne be idriue þat is dunne. mon, have rouþe of þe one for þi lif nis boten a lone. Wen þu sinnekis þu mait dreden wid þi fleise woremes to feden; an, mon, þenc on heuene blisse þat hever sal ilesten vid-outen misse. Quod uobis, &amp;c. þer is blisse buten ende, Ihesu crist us þider sende. 20. Shroud and Grave. Trinity Coll. Camb. MS. 323. Nou is mon hol &amp; soint &amp; huvel him comit in mund; Þenne me seint aftir þe prest þat wel con reden him to crist. Afteir þe prest boit icomin þe feirliche deit him hauit ino[min]; Me prikit him in on vul clohit &amp; legget him by þe wout. A-moruen boþin sout &amp; norit Me nimit þat bodi &amp; berrit hit [forit], Me grauit him put oþer ston, þer-in me leit þe fukul bon. þenne sait þe soule to þe licam, Wey þat ic ever in þe com! þu noldes friday festen to n[on], Ne þe setterday almesse don, Ne þen sonneday gon to chu[rche], ne cristene verkis wrch[e]. Neir þu never so prud of hude &amp; of hewe i[kud], þu salt in horþe wonien &amp; wormes [þe] to-cheuen &amp; of alle ben lot þat her þe ve[re] lewe. 21. Tell Me, Wight in the Broom. [A.] A. Trinity Coll. Camb. MS. 323. ‘Say me, viit in þe brom, Teche me wou i sule don þat min hosebonde me louien wolde.’ ‘Hold þine tunke stille &amp; hawe al þine wille.’ [21. Tell Me, Wight in the Broom. B.] B. B.M. Addit. MS. 11579. ‘Sey, wist y þe brom, þwat ys me for to don? Ich haue þe werreste bonde þat ys in oni londe.’ responsio sortilege anglice ‘þyf þy bonde ys ylle Held þy tonge stille.’ 22. Gaude Virgo Mater Christi. Trinity Coll. Camb. MS. 323. Glade us maiden, moder milde, þurru þin herre þu were wid childe— Gabriel he seide it þe— Glade us, ful of gode þine, þam þu bere buten pine wid þe, lilie of chastete. Glade us of iesu þi sone þat þolede deit for monis loue; þat dehit was, quiic up aros. Glade us maiden, crist up stey &amp; in heuene þe i-sey; He bar him seluen into is clos. Glade us marie, to Ioye ibrout,— Muche wrchipe crist hau þe i-worut— in heuene brit in þi paleis; Þer þat frut of þire wombe Be i-yefin us forto fonden in Ioye þat is endeles. 23. The Ten Commandments. Trinity Coll. Camb. MS. 323. Hawe on god in wrchipe, Ne nem þu is nome in idilchipe, Wite uel þine haliday, Weder &amp; moder worchipe ay. Loke þat þu ne slehe non mon ne suneke bi non wimmon; False hoit þat þu ne suere, false vitnesse þat þu ne bere. Non monnis wif after lonke, Ne of is þinc to hauen wid wronke. Þis beit godis bodis ten Þe sulen kepen alle men. Hoe þat nullit hem y-kepen H[e] sulen in-to helle depe; Hoe þat kepit hem arist, He sulen in-to heuene brit. 24. A Light Is Come to the World. Trinity Coll. Camb. MS. 323. On leome is in þis world ilist, þer-of is muchel pris; a-risen is god &amp; þat is rist from deþe to lif. Al for ure redempciun He þolede pine &amp; passiun, Derne wnden &amp; greue; He broutte to saluaciun þe world þat was ibrot adun þuru adam &amp; eue. Of a meide he was iborin, y-comin of heiye cunne; y-brout he hauit þat wes for-loren þuru adames sunne. He hauit ibrout of pine, þat he weren ibunden inne wid serrue &amp; herde bend, To ioye þat brithe suinit &amp; neuer er ne finit, World o butin hend. Al þat of rouþe rouste Wepen he misten heþe þo þe gyuis him bousten For to don to deþe— Boþen yung &amp; holde Hardi he weren &amp; bolde, A-wedde he weren y-nou. Ful feste he was iholden þo iudas him solde Wid traisun &amp; wid wou. A reuli reid he funden, þe gyuis euer-uihon, þo he ihesum beonden To a pileir of ston; To him ha weren ful [t]ore, I-burst asse wedde bore, So pilatis hem heit. Ha bueten him so sore His bodi barst a-more, þat blod ron to his fehid. His bodi þat wes feir &amp; gent &amp; his neb suo scene Wes bi-spit &amp; al to-rend, His rude wes worþen grene. Bufetes him weren iyeuene; Of serue þer wes euene þo he bigon to bleden. He bahit wid milde steuene þen suete feder of heuene fir-yewen hem heore mis-deden. His suete bodi he stresten þe rode effer-long; longius a spere bitaisten is herte he wor-stong. Miracle he dude asse he deit drey; Of is blod as he heng hey, To longius ron þe streim, In-to is eyen asse he stoit ney. Is seisþe heuede &amp; sone he sey þurru ihesu of bedleim. From him ha weren to-dreuid Is apostelis heuer-huic on, Ful on he was bileuit Wid marie &amp; Sein Iohon. Tuei þeues þer verrin a-hon, &amp; þe oþer him beid on bon Wid rem &amp; reuly cry: Wenne he come to is trone, þenchen up-hon him sone &amp; habben of him mercy. Hasse he biheuld þe rode, þe modir þat was of miste &amp; þer I-sei al ablode Hir sone þat her wes briste, Hisse tuo suete honden Wid nailes al to-ronden, Is fehit iþurlid bo, Is suete softe side I-þurlit depe &amp; wyde— Wey, þat hire was wo! Ha isei þe rode stonden, Hire sone þer-to ibunden Hoe wroinc hire honden, Bi-heild his suete þunden. Þe gyues to him leden On him for-to greden Asse þat hoe weren wod. Hire þucte a miste aweden, Hire herte bi-gon to bleden, Teres hoe wep of blod. Lauedi, flur of parradis,— Nas neuir non so scene— Ber hure herrinde if þi vil his, Asse þu ard heuene quene, To þine sone þat is so brit, þat he us yeue strenþe &amp; mist To seruen him wid wunne, &amp; to scenden þene vichit þat his humbe day &amp; nicst To gabben us wid sunne. Biseich þine sone, asse he uel may, þat he us alle yeme Wenne he comit a domis day Al folc forto demeN. Wen huic mon for is owen dede Sal þeir vnderfungen mede, ful sore us may agrisen. Wen vour engles bemen blouit, Lef us him þenne to cnowen, On his rist hond arisen. Wenne he scauit is wndis þat reuful beet to seine, Help us, leuedi, þe stunde Wen he scauit is tenne. ‘God, ye awariede in-to wo, To pine þat sal lesten OO. I-Greiþid hit was hou yore.’ To loft up buven þat he seit to: ‘Comit, iblesede, in-to ro þat lesten sal eueir more.’ 25. The Bargain of Judas. Trinity Coll. Camb. MS. 323. Hit wes up-on a scereþorsday þat vre louerd aros, ful milde were þe wordes he spec to iudas: ‘Iudas þou most to iurselem oure mete for-to bugge; þritti platen of seluer þou bere up-o þi rugge; Þou comest fer i þe brode stret, fer i þe brode strete, summe of þin cunesmen þer þou meist imete.’ Imette wid is soster þe swikele wimon. ‘iudas, þou were wrþe me stende þe wid ston. Iudas, þou were wrþe me stende þe wid ston, for þe false prophete þat tou bileuest upon.’ ‘Be stille, leue soster, þin herte þe to-breke! wiste min louerd crist, ful wel he wolde be wreke.’ ‘Iudas, go þou on þe roc, heie up-on þe ston, lei þin heued i my barm, slep þou þe anon.’ Sone so iudas of slepe was awake, þritte platen of seluer from hym weren itake. He drou hym selue bi þe top þat al it lauede a-blode, þe iewes out of iurselem awenden he were wode. fforet hym com þe riche ieu þat heiste pilatus— ‘wolte sulle þi louerd þat heite iesus?’ ‘I nul sulle my louerd for nones cunnes eiste, bote hit be for þe þritti platen þat he me bi-taiste.’ ‘Wolte sulle þi lord crist for enes cunnes golde?’ ‘Nay, bote hit be for þe platen þat he habben wolde.’ In him com ur lord gon as is postles setten at mete— ‘wou sitte ye, postles, ant wi nule ye ete? ‘Wou sitte ye, postles, ant wi nule ye ete? ic am aboust ant isold to-day for oure mete.’ Vp stod him iudas, ‘lord am i þat [frec]? i nas neuer o þe stude þer me þe euel spec.’ Vp him stod peter ant spec wid al is miste: ‘þau pilatus him come wid ten hundred cnistes, Þau pilatus him come wid ten hundred cnistes, yet ic wolde, louerd, for þi loue fiste.’ ‘Stille þou be, peter, Wel i þe icnowe; þou wolt fur-sake me þrien ar þe coc him crowe.’ 26. The Journey of the Three Kings. Trinity Coll. Camb. MS. 323. Wolle ye iheren of twelte day, Wou þe present was ibroust In-to betlem þer iesus lay? þer þre kinges him habbet isoust, a sterre wiset hem þe wey. suc nas neuer non iwroust, ne werede he nouþer fou ne grey, þe louerd þat us alle hauet iwroust. Þre kinges seten in here þede, boþen yonge men &amp; hore, ho iseien one sterre scinen, ne seien ho neuer none more. wel ho wisten wou hit hede, wise men &amp; witti of lore, þat iesus was icomen for nede so hit was iquidded yore. Þre kinges for ho it herden quidden þat iesus wolde ibore ben; þe time com ase ho herdden siggen, a briste sterre ho gunen isen. ha gunnen bone for to bidden, loc bi-gunnen to greiþen heo, mirre &amp; stor, gold þet þridde— huc on of hem brouste þe þre. Foret þe kinges gunnen iwenden, þe sterre bi-gon for to springen, þe on sait, ‘gold we sculen him beden so me scal to riche kinge.’ ‘þe stor is god to prestes nede.’ þe þridde, ‘mirre we sculen him bringe.’ heo comen into heroudes þede &amp; þer heo herden sotele tidinge. Þo heroudes herde þe kinges speken, of alle his blisse he was skere; ful ney is herte wolde to-breken &amp; þan he madam glade chere: ‘hendi kinges, fer at-reken, sechet þat child &amp; comet eft here.’ on him he þoute to ben awreken, if he wiste on londe wer he wer[e]. Þe kinges weren of fer icomen þet seli child for-to sechen, a present ho heden vnder-nomen— wel was hem þat ho it geten. þer comet an angele atte frome &amp; waket hem ase ho gunnen to slep[en], &amp; bid hem þene grimme gome Heroudes &amp; is lond fur-leten. Of þe boru heo gunnen riden al þoru heroudes rede; þe sterre was boþen sotel &amp; sene, into bedlehem heo hem con lede to him þat weldet sonne &amp; mone, blosmen boþen wite &amp; rede— lowe he liste ut of is trone to sauen us alle quike &amp; dede. Þes cnistes weren a-cneu iseten &amp; heret þet child of hende hewe; þau he lutel were þe yet, for king heo him ful wel icnewe. þre kinges þe hauet igret, ibrout heo habbet a present newe. he bit þat heroudes lond fur-saket— an angel us saide he nas nout trewe. Þes kinges were boþe some &amp; saiste, &amp; under-fongen was here sonde; a sclepit al þat ilke naiste ase trewe wid-uten niþe &amp; onde. þer com an angel &amp; hem awaste &amp; dede hem wel to under-stonde, &amp; þene riste wei hem taiste hammard in-to here owene londe. Þer he godes wille wrouten, þe riste-wise king wid-uten rous, heuene king, ful hei icorn, iborn was in an asse boss; her e werede an croune of þorne, in worlde he ede wit-uten scoes. þenc þou, mon, þat tou ne bee lorn for alle dedis þat tou doest. 27. Look on Me with Thy Sweet Eyes. Trinity Coll. Camb. MS. 323. Leuedie, ic þonke þe wid herte suiþe milde þat gohid þat þu hauest idon me wid þine suete childe. þu ard god &amp; suete &amp; brit, of alle oþeir i-corinne; Of þe was þat suete wist þat was iesus i-boren. Maide milde, biddi þe wid þine suete childe Þat þu herdie me to habben godis milce. Moder, loke one me wid þine suete eyen, reste &amp; blisse gef þu me, mi lehedi, þen ic deyen. 28a. Doomsday. A. Trinity Coll. Camb. MS. 323. Wenne hi þenche on domes-dai ful sore i me adrede, Þer scal efter his werec huc mon fongon mede. Hic habbe criste agult wid þonc &amp; wid dede; Louered helende, godis sone, wat scal me to rede? Þat fuir sal comen in þis world on one sonen-nist, Firbernen al þis middeherd so crist hit wole disten, Boþen watir &amp; þed-lond, þe flurs þat beit briste— Hiheriet bo ure louerd, muchel is his miththe. Foure engles in þe dairet blouit here bemen, Þenne comit ihesus crist his domes forto demeN. Ne helpit hit noþinc þenne to wepen ne to remen, To him þat lutel hauet idon þat criste was iqueme. From þat adam was i-wrout þat comet domesday Monie of þe riche men þat werden fou &amp; gray, Riden uppe steden &amp; uppe palefray, Ha sculen atte dome singen weilaway. Ne sculen heo þer nout fisten wid sceldes ne wid sperre, Wid helme ne wid brunie ne wid none gerren; Ne sal no mon oþeir wid wise worde werreN, Bote here almesdeden þat hore herinde sal bereN. Ho sculen isen þene kyng þat al þe world wroutte, &amp; oppe þe suete rode wid stronge pine bocðthe Adam &amp; is ofspring, in helle he hem southe— To bidden þenne milse to late heo beoit biþoutthe. He sulen isen þat maiden þat ihesus crist inne kennede, Bi-tuenen hire ermes sueteliche hine wende. Þe wile þat we misten, to lutel we hire sende; Þat makede þe worse, so woule he us ablende. Þer sulen þe riswise ben on godis rist honde, &amp; þe sunfulle sulen ateliche stonden Wid here sunnes iwriten, þat is muchel sconde. Alle heo sullen hem isen þat liueden in londe. To þe riswise he spekit wordes suiþe suete: ‘Comit heir, mine frents yeure sunnes forte lete. Hi mine fadeir huse hou is i-makit sete, Þer-inne sculen engles sueteliche greten.’ To þe sunfule he spekit so ye mouin iheren: ‘Gooid, ye awariede, wid funden iwere, Into berninde fur; of blisse ye beoit scere for-þi þat ge oure sunnen ut of þis þorild beren.’ Bidde we ure leuedye, suetis alre þinge, Þat heo beore ure herinde to þen heuene kinge, Þat for is holie nome &amp; for hire herindi[n]ge, Þat he ure soule into heoueneriche bringe. 28b. Doomsday. B. Cotton MS. Caligula A ix. Hþenne ich þenche of domes-dai Ful sore i me adrede, Þer schal after his [werk] euch mon fongen mede. Ich habbe crist agult þid þo?tes &amp; þið dede; Lauerd crist, godes sone, þat is me to rede? Þat fur schal kumen in þis þorld On one suneni?te, For-bernen al þis middelerd so crist hit þolde di?te, Boþe in þe þater &amp; in þat lond þe flures þat beoþ brihte— Iherd beo þu lauerd, so muchel beþ þine mihte. Þe engles in þe dai-red bleþeð heore beme, Þenne comeþ ure lauerd crist his domes for to deme. Ne helpeð hit noht þenne to þepen ne to remen, Þat haueð lutel idon þat godd þere icþeme. From þat adam þas ischapen to comen domes-dai Moni of þisse riche þat þereden foh &amp; grei, An rideþ uppe stede &amp; uppen palefrai, Heo schulen atte dome suggen þeilaþei. Ne schulen heo noþðer fi?te mid schelde ne mid spere, Mid helme ne mid brunie ne mid non oþer gere; Ne schal þer nomon oþer mid þise þordes þere, Bute heore almesdede heore ernde schal bere. Heo schulen iseon þe lauedi þat ihesu crist of-kende, Bi-tþeonen hire armes sþeteliche he þende. Þe wile þat þe mihte, to litte þe hire sende; Þat makede þe cþed, so fule he us blende. Heo schul iseon þene king þat al þis þorld þrohte, An uppon þe rode Mid stronge pine abohte Adam &amp; his ofspring, in helle he heom sohte— To bidden his milce to late þe beod bi-þohte. Þer stondeþ þe ri?tþise on his ri?t honde, An þe sunfule so ateliche heo stondeþ Mid heore sunnen iþriten, þat is so muchel schonde. Þer hit schulen alle iseon al þat her þeren a londe. Þið þe ri?tþise he spekeþ wordes swete: ‘Comeþ her, mine freond, oure sunnes forto lete. In mine fader boure oþ is imaked sete, Þer oþ schulen engles ful sþeteliche grete.’ Þið þe sunfule also ?e mahen ihere: ‘Goð, aþariede gostes, feondes ifere, In-to berninde fur; of blisse ?e beoþ skere For ?e oþre sunnen of þisse þorlde bere.’ Bidde þe ure lauedi, sþetest alre þinge, Þat heo ure erende beore to þen heuonkinge, For his holi nome &amp; for hire herendinge, Þat heo ure saþle to heouerige bringe. 29. The Latemest Day. [A.] A. Trinity Coll. Camb. MS. 323. Þene latemeste dai, wenne we sulen farren vt of þisse worlde wid pine &amp; wid care, Al so we hideir comen naket &amp; bare, &amp; of ure fule sunnen yewen onsuare. For nabbe no mon so mukil, al hit wole a-gon— Is lont &amp; is lude, is hus &amp; is hom— Þe sorie soule atte dom makit hire mon; I-vis ne mai at-blenchen crist ure neuer on. Þenne seit þe sole wid sorie chere: ‘Awei! wrechede bodi, nou þou sal to bere, &amp; i sal for þine sunnen habben fendes to were. Ac wey þat þu euere to monne yscapit were!’ Wenne þen latemeste day deit hauit ibrout, Binimit ure siste, speche, &amp; hure þoutt, þenne is ure blisse al iturnit to nout, Bote wose godis wille hauit heir iwrout. Sone so þe soule beoit ifarein vt, Me nimit þe licam &amp; prenit in on clut, þat was heir modi, stronc &amp; suyþe prut, þat was iwonit to weriin so mony veir srout. Þenne liit þe cleyclot cold alse an ston, &amp; þe frent striuit to gripen is won; Þen þe sorie soule makit hire mon, Alle is frent-men beit iturnit to won. Nu sal þin halle wid spade ben wrout, &amp; þu sal, wreche, þer-inne ben ibrout; Me wole suopen þin hus &amp; bernen þi bout— Alle þine mudirkins sulen bein isout. Þin hus is sone ibuld þer þu salt wonien inne, Boþe þe wirst &amp; þe rouf sal liggen uppon þin chinne; Þenne sulen woremes woniin þe wid-innen, Ne salt þu þe nout weriin wid neppe ne wid pinne. Nu sal firrotien þine teit &amp; þine tunke &amp; al þat is wid-innen þe—þi liuerre &amp; þi longe &amp; þi þrote-bolle wid þat þu soncke— &amp; þu salt ben in putte ful faste bi-þronge. Nou nis offered of þe, þi mei ne þi mouwe, Heo weriet þe weden þat heir were þin owene; &amp; þou, wrecche beli, lists nu ful louwe, ac nulle her neuer on nou, here þonkis, þe icnowen. Wer beit nou þine frend, faire þat þe biheten, Ofte þe igretten bi weis &amp; bi streteN? Nu heo wollet, wrecche, þe alle forleten, for nulle hore neuer on nou, hore stonkis, þe imeten. Wer boit þine ponewes loue þat þe wereN? Of þine riche weden nou þu ard al scere; Bo þu inne þin putte wormis ifere— Hit boit sone of þe so þu neuer nerre. Wer boit þine disces wid þine suete sonten? Wer is þi breit &amp; ale, tunnen &amp; þine stonden? Nu þu salt to putte to wonien wid þe wonde. A-wei! wy nostu er-ware þis vndeir-stonden? Nou þu hauest, wrecche, hileuid al to longe To louien þe riste &amp; hatien þe wronge, &amp; don sum almes-deden wid þine rist honde, &amp; bringen us in-to heuene ut of þisse ille londe. Selde wole me for þe messes lete singen, Oþeir in holie chireche makin hei offringe; Me wole for þin haiste make striuinge, &amp; puten þe wid-uten of alle þine þincge. Þe wile þu hedest misten to don at þine þille, Euer þu were abouten us bo forto spillen; &amp; nou þou salt, wrecche, liggen ful stille, ac ig sal þine gultis abugen ful ille. Wi noldes þu wid criste maken us isaiste, Messen lete singen of þat he þe bitaiste? Euer þu were abuten to echen þin haiste; For-þi we boet an hende boþe bipaiste. Lie, awariede bali, þat neuer þu ne arrise! Wenne ic þenche þe opon euer me may agrisen; I sal biueren in vours &amp; chiuerren in ise, &amp; ben ipinet for þe on ateliche wyse. A domes-dai to a bittre bacþe we sule bo nakit, Of brimston &amp; of piche wellinde imakit, Þer-inne sathanas þe feind us rent wid is rake, &amp; soþin us wole firsuoleuen þe fundene drake. Þau al þat fur of þis world to-gedere were ibrout, A-gain þisse hete nere hit rist nout. Ac we is him aliue þat þer-inne is ibrout! Alle þes ilke pines þou us hauist woucht. Wose seiye þene feind, hu lotliche he boe, Hornes on is heuet &amp; hornes on is cnoe, Nis non þinc on liue of so ateliche bloe; Wose come hondur his hont ded he moste boe. He gonet wid is mouþe &amp; staret wid is eyen, Of is neose-þurlis comet starke leyen, Þat fur bernit &amp; springit ut at uche breye; Wose loke him on, for drede he moste deyen. As beit is heye-puttes asse a bruþen-leit, Þat fur sprinkit þer-of wnderliche reid— Ne mai no mon tellen hu lodliche is þe qued; Wose lokede him on of drede heo were deed. Wite we us from prude &amp; wreþe &amp; from honde, from yissing &amp; sloucþe þat regnet in londe, Glotonie &amp; horedom—þes sunnes þu ne fonde If þu uult a domes-dai wid iesu criste þonken. Ac nomeliche holde we us ut of horedome, Messes lete we singen &amp; alme don ilome, &amp; wid holie chireche make we us isome; Þonne mou we quemen crist at þe stronke dome. Þe king þat on þe holie treo adammes sunnes bette For we sculden to heuene sten—o boc so he id sette— Fur-yeue us ure sunnes þat nou us ne letten, &amp; make us freo for to bein þer of þe fendes nette. Bidde we ure louerd for is suete miste Þat heo beo heuer ure sceeld from þe voule viste, &amp; lete us hatiin þat wowe &amp; louien þat riste, &amp; bring us at hure endesid in-to houene liste. AmeN. [29. The Latemest Day. B.] B. Cotton MS. Caligula A ix. I hereð of one þinge þat ?e ohen of þenche, ?e þat þerieð riche schrud &amp; sitteð on oure benche; Þah me kneoli ou bi-uore &amp; mid þin schenche, From þe dreorie deað ne mai no mon at-blenche. ?e þat sittet i-schrud wið skarlet &amp; wið palle, Þel soþe tiþinge Ich ou þile telle: Þe feond þencheð iþis þe saþle forto cþelle, Ase þe hit findeþ iþriten in þe goddspelle. Ah of one þinge þe schule nime gome, Þat þe þeren poure þa þe hider come— þe hit hereð iþis sþiþe ofte &amp; i-lome— Þe saþle &amp; þe licome selde heo beoþ isome. Hþenne þat child bið iboren &amp; on eorþe i-falle, Nolde ich ?euen enne peni for his þeden alle; Ah seoððen moni mon bi?et bores &amp; halle, For-hþi þe þrecche saþle schal in-to pine ualle. Þenche þe on þe laste dai, þat þe schule heonne fare Vt of þisse þorlde þið pine &amp; þið kare, Al so þe hider comen naked &amp; bare, And of ure sunnen ?euen ondsþeare. Nabbe no mon so muchel, al hit þolle agon— His lond &amp; his hus &amp; his hom— Þe sorie soule makeþ hire mon; Iþis ne mai at-blenche ure neauer non. Þenne þe latemest dai deþ haueð ibrouhit, Bi-nimeð ure speche, ure siht, &amp; ure þoht, And in euche lime deþ us hafð þurh-soht, Þenne beoð ure blisse al iturnd to noht. Ne mi?te no tunge tellen þat euer þes iboren Þe stronge pine of helle, þah he hedde isþoren, Er þe saþle &amp; þe bodi a-tþo beon to-drehen, Bute crist þat lesede his folc þat þer þes for-loren. Anon so þe saþle bið ifaren ut, Me nimeð þe licome &amp; preoneð in a clut, Þat þes so modi &amp; so strong &amp; so sþiþe prud, And þes iþoned to þerien moni a feir schrud. Nu lið þe clei-clot al so þe ston, And his freondes striueð to gripen his i-þon; Þe sorie soþle makeð hire mon, Of alle hire erure freond nu nafð heo non. Þenne saið þe saþle þið sorie chere: ‘Aþai! þu þrecche fole bali, nu þu list on bere, Ich schal habben for þe fendes to ifere. Aþai! þat þu euere to monne ischape þere. Ne schaltu neauer sitten on bolstre ne on benche, Ne neuer in none halle þer me uin schencheð; For þine fule sunnen &amp; for þin uni-þrenche, Hi schal, þrecche saþle, to ateliche stenche.’ Hþer beoð alle þine frond þat faire þe bihete, &amp; feire þe igretten bi þeies &amp; bi strete? Nu heo þolleð, þrecche, alle þe for-lete, Nolden he, hore stonkes, non nu þe imete. Hþer beoð þine dihsches midd þine sþete sonde? Hþer beoþ þine nappes þat þe glideþ to honde? Hþer is þi bred &amp; þin ale, þi tunne &amp; þine stonde? Nu þu schalt in þe putte þunie þid þe þonde. Of me þu heuedest mi?te to don al þine þille, Euer þu þere a-buten us bo for to spille; Nu þu schalt, þrecche, liggen ful stille, And ich schal þine gultes abuggen ful ille. Hþi noldest þu mid crist maken us isahte, Masse leten singe of þat he þe bi-tahte? Euer þu þere abuten to echen þin ahte; For-þi þe beoð an ende boþe bi-pahte. Selde þole me for þe masse lete singe, Oþer in holi chirche don ei offringe; Me þule for þin ahte make striuinge, And pute þe þið-uten of alle þine þinge. Li, aþariede bali, þer neauer þu ne arise! Hþenne ich þenche þe uppon ful sore me mai agrise; For ich schal bernen in fur &amp; chiuerin in ise, &amp; euer beon in pinen a feole kunne þise. Nu schal þin halle Mid spade beon iþro?t, And þu schald þerinne, þrecche, beon ibro?t; Nu schulen þine þeden Alle beon iso?t, Me þule sþopen þin hus &amp; ut mid þe swoft. Þi bur is sone ibuld þer þu schald þunien inne, Þe rof, þe firste, schal ligge o þine chinne; Nu þe sculen þormes þunien þið-inne, Ne mai me heom vt driuen þið nones kunnes ginne. Nu is afered of þe, þi mei &amp; þi moþe, Alle heo þereð þe þeden þat er þeren þin oþe, And þu schald nu in eorþe liggen ful lohe. Þai hþi noldestu er of þisse beon icnoþe? Nu schal for-rotien þine teð &amp; þi tunge, Þi mahe &amp; þi milte, þi liure &amp; þi lunge, And þi þrote-bolle þat þu mide sunge— And þu schal in þe putte faste beon iþrunge. Hþer beoð þine þeines þat þe leoue þere? Of alle þine riche þeden nu þu ard al skere; Beo þu in þe putte þormes ifere— Hit bið sone of þe al so þu neauer nere. Al þat ich hatede hit þu?te þe ful god, Þat makede þe qued þer, þat þe bistod; Heuedest þu þi þille þu þere al þod And ich am, þrecche saþle, ful sori mod. Nu þu schald bileuen &amp; ich mot fare nede, For alle þine gultes fongon i schal mede; Þer is hunger &amp; chele &amp; fur-berninge glede, And so me þule sathanas ful ateliche brede. Ich am sori inoh bi dai &amp; bi niht, I schal to þeostre stude þer neauer ne kumeð liht; Þat i schal i-mete moni a ful þiht, Ne schal ich neauer i-seo crist þat is so briht. In ful a bitter bað baþien ich schal naked, Of pisch &amp; of brimeston þallinde is imaked; Þer is sathanas þe cþed redi þið his rake, And sþo he me þule for-sþolehen þe fur-berninde drake. Þah al þat fur in þis world to-gedere þere ibroht, A?eines þare hete nere hit al noht. Þo is him aliue þat þer-inne is ibroht! A þai! þas ilke pine þu hauest me bi-soht. Hþo isehe þene cþed hu lodlich he beo, Hornes on his heaued, hornes on his cneo, Nis no þing aliue þat so ateliche beo; Wo is heom ine helle þet hine schule i-seo. He ?eoneþ mid his muþe &amp; stareþ mid his e?e, Of his neose-þurles cumeð þe rede leie, Þat fur springeþ him vt of eueruche Breþe; He moste deie for care, hþase hine ise?e. Also beoð his e?e-puttes ase a bruþen-led, Þat fur springeþ him of þunderliche red— Ne mai no tunge telle hu lodlich is þe cþed; Hþase lokede him on for care he mi?te beo dead. Holde þe us clene ut of hordom, Masse leten singen &amp; almes-dede don, &amp; þið hali chirche maken us i-som; Þenne mohe ve cþemen crist at þe dom. Þe king þat al þis þorld scheop þurh his holi mi?te Bi-þite vre saþle from þan fule þi?te, &amp; lete us hatie þat þoh &amp; luuie þat ri?te, &amp; bringe ure saþle to heoueriche li?te. Amen. 30. When the Turf is Thy Tower. Trinity Coll. Camb. MS. 323. Wen þe turuf is þi tuur, &amp; þi put is þi bour, Þi wel &amp; þi wite þrote ssulen wormes to note. Wat helpit þe þenne al þe worilde wnne? 31. I Sing of One That is Matchless. Trinity Coll. Camb. MS. 323. Exemplum de beata virgine &amp; gaudiis eius. Nu þis fules singet hand maket hure blisse and þat gres up þringet and leued þe ris; of on ic wille singen þat is makeles, þe king of halle kinges to moder he hire ches. Heo his wit-uten sunne and wit-uten hore, I-cumen of kinges cunne of gesses more; þe louerd of monkinne of hire was yboren to bringen us hut of Sunne, elles wue weren for-lore. Gabriel hire grette and saide hire, ‘aue! Marie ful of grace, vre louer be uit þe, þe frut of þire wombe ibleset mot id be. þu sal go wit chide, for sout ic suget þe.’ and þare gretinke þat angle hauede ibrout, he gon to bi-þenchen and meinde hire þout; he saide to þen angle, ‘hu may tiden þis? of monnes y-mone nout y nout iuis.’ Mayden heo was uid childe &amp; Maiden her biforen, &amp; maiden ar sot-hent hire chid was iboren; Maiden and moder nas neuer non wimon boten he— wel mitte he berigge of godes sune be. I-blessed beo þat suete chid &amp; þe moder ec, &amp; þe suete broste þat hire sone sec; I-hered ibe þe time þat such chid uas iboren, þat lesed al of pine þat arre was for-lore. 32. A Prayer of Penitence to Our Lady. [A.] A. Trinity Coll. Camb. MS. 323. On hire is al mi lif ylong Of vam ic wille singen, And herien him þer-among, þad gon us bote bringen Of helle-pine þat is strong, ant brut us blisse þat is so long Al þurut hire childinke. We biddit hire in ure song, he yef us god hendinke þau ve don wrong. Al þis world hid sal agon Wid serue and wid sore, and al þis blisse ic mot for-gon Nof-þingit me so sore. þis world nis bute ure so, þar-for ic wille henne gon and lernin godis lore; þis worldis blis nis wrd a slo— I bidde, god, þin hore, nu and heuer-more. To longe ic abbe sot iben, ful sorre y me a-drede; ylouid ic abbe gomin and gle and heuir fayre wedin. Al þad nis nout, ful wel ic seo, þer-fore we sulin ur sunnis flen and ure sothede. We biddit hire us to seo, þad con wissin and redin, þat is so fre. Heo is hele and lif ond licte and helpit al moncunene; Ho us hauet ful vel idiit, Ho yaf us wele and wunne. þu brutis us day and eue nith, heo brout wou, þu brout rid, þu almesse and heo sunne. þu do us merci, lauedi brit, wene we sulin henne— ful wel þu mit. Agult ic haue, waylaway! Sunful ic am a wreche, þu do me merci, lauedi brit, ar det me henne wecche. yif me þi loue, ic am redi, let me liue and amendi, þad fendes me ne letten; of mine sunnin ic am sori, of my lif ic ne recche, lauedi merci. [32. A Prayer of Penitence to Our Lady. [B.] B. Cotton MS. Caligula A. ix. On hire is al mi lif ilong Of hþam ich wule singe And herien hire þer-among. Heo gon us bote bringe Of helle-pine þat is strong, Heo brohte us blisse þat is long Al þurht hire chilðinge. Ich bidde hire one mi song, Heo ?eoue us god endinge þah þe don wrong. Þu art hele and lif and liht And helpest al mon-kunne; Þu us hauest ful þel idi?t, Þu ?eue us weole and þunne. Þu brohtest dai and eve ni?t, Heo bro?te woht, þu bro?test ri?t, Þu almesse and heo sunne. Bi-sih to me, lauedi bri?t, Hþenne ich schal wende heonne, So þel þu miht. Al þis þorld schal ago Wið seorhe and wið sore, And al þis lif þe schule for-go Ne of-þunche hit us so sore. Þis þorld nis butent ure ifo, Þar-fore ich þenche hirne at-go And do bi godes lore; Þis liues blisse nis þurð a slo— Ich bidde, god, þin ore, Nu and euere-mo. To longe ich habbe sot i-beo, Wel sore ich me adrede; Iluued ich habbe gomen and gleo And prude and feire wede. Al þat is dþeole, wel i seo, Þar-fore ich þenche sunne fleo And alle mine sot dede. Ich bidde hire to me bi-seo, And helpe me and rede, Þat is so freo. Agult ich habbe, weila þei! Sunful ich am an wrecche, Aþrec þe nu on me, leuedi, Er deþ me honne fecche. Do nim þe wreche, ich am redi, Oþer let me liuen and amendi, Þat no feond me ne drecche; For mine sunnes ich am sori, Of þis þorld ich ne recche, Leuedi merci! Amen. [32. A Prayer of Penitence to Our Lady. [C.] C. Royal MS. 2. F. viii. In hyre ys al my lyf ylong[e] of wam ic wolle synge and heryen hyre þar-amovnge, þat gan hus bote bringe of elle-pine þat ys stronge, Ant brout hvs blysse þet ys longe þvr hire chyldynge. ic bidde hyre on my songe, þat gyvvs god endynge þey we do wronge. Al þys world shaal agoo wyth sorevve ant wyt sore, and þis blisse we svvlle vor-goo nof-þinget hit hvs so sore. þes worldes blysse nys wrt a slo, þar-vore ic þenge henne goo ant do by godes lore; þes world nys bote hure yfoh— leuedy, þyn horee nv ant hevre-more! þov ert hele lyf and li?t þov helpe[st] al man-cvnne; þov hvs hauest wel ydyyt, þov brovte wele and wnne. þov brovtest day and eue nyhyt, he brovte wowe, þv brovtest ryhyt, þov helmes and he svnne. by-sy to m[e], leuedy brytd, wan hy shal wenden henne, so w[el] þov mytd. To longe ic abbe sot ybee, wel sore y me of-drede; yloued ic abbe gamen an gle heyte and fayre ywede. al hyt hys dvole, wel ic hit nv see, þar-vor yg wlle hem flee and lete my sothede. hy bydde hyre þet ys so fre, helpen hus and rede— wel hit may be. A-gult ig habbe, a weylawey! svnvvl ig am and wreg[e], by-sy to me, suete leuedy, þe no fend me ne dregche— to nyme bote ig am redy— and let me libbe and amendy, here deed me hvnne ve?ge. for mine svnne ig am sory, þat lyues y ne regche, leuedy mercy! Amen. 33. Aspice Mitissime Conditor. Trinity Coll. Camb. MS. 323. Þu þad madist alle þinc, mi suete fadir, hewene kinc, Bi-sue to me þad am þi sone, þad for monkine habe fles ynomin. Mi wite breste, suene &amp; brit, blodi is min side rist &amp; min licam on rode i-stist. Mine lonke armes, stiue &amp; sterke, Min heyin arrin dim &amp; derke, Min þeyis honket so marbre-ston in werke; Þo flod of min rede blod Al owir-weint min þurlit fod. Fadir, þau monkine ab idon folie, Mid mine wondis for hem mercy ic þe crie. 34. Man's Leman on the Rood. Trinity Coll. Camb. MS. 323. Wose seye on rode ihesus is lef-mon, (Sori stod him bi wepinde sent marie &amp; sent Ion), Is hewid him al abutun wid þornis i-prikit, Is faire hondin &amp; is waire wed wid naylis y-stickit, Ys rug wid yerdis suonken ys syde wid sper y-vundit, Al for sunne of mon,— Sore he may wepin &amp; bittre teris letin, mon þad of luue con. 35. My Leman on the Rood. I. [A.] A. St. John's Coll. Camb. MS. 15. Wenne hic soe on rode idon ihesus mi leman, and bi him stonde maria and iohan, his herte duepe i-stunge, his bodi þis scurge i-ssuenge, for þe sunne of man, Hiþe hi mai wepen and selte teres leten, ief hic of luue chan. [35. My Leman on the Rood. I. B.] B. Royal MS. 12 E. 1 Quanne hic se on rode ihesu mi lemman, An be-siden him stonden marie an Iohan, And his rig i-suongen, and his side i-stungen, for þe luue of man, Wel ou hic to wepen and sinnes for-leten, yif hic of luue kan, yif hic of luue kan, yif hic of luue kan. 36. My Leman on the Rood. II. MS. Bodley 57. Vyen i o þe rode se, Faste nailed to þe tre, Iesu mi lefman, Ibunden bloc an blodi, An hys moder stant him bi Wepande an Iohan, Hys bac wid scuurge iswungen, Hys side depe istungen, For sinne an lowe of man, Weil auti sinne lete, An neb wit teres wette, ?if I of lowe kan. 37. My Leman on the Rood. III. MS. Ashmole 360. Qvanne I zenke onne þe rode quorupe-one þu stode, squete ihesu mi leman, Hu bi þe was stondende þi moder wepende an þi disciple sei iohan, Hu þi rige was I-squngen, a ti side zurhc stungen, for þe gilte of man, Hu þi fet I-bledden an ti honden he-spredden þat he miten telle þi boan, Hu þe stoannes to-breken, þe dede arisen an speken, þe sunne vex al wan, No selli þeth I wepe an mi sinnes bette if I luuien wel can. 38. Over the Bier of the Worldling. Trinity Coll. Camb. MS. 323. Nu þu vnseli bodi up-on bere list Were bet þine robin of fau &amp; of gris? Suic day hauit i-comin þu changedest hem þris, Þad makiit þe Heuin herþe þad þu on list, Þad rotihin sal so dot þe lef þad honkit on þe ris. Þu ete þine mete y-makit in cousis, Þu lettis þe pore stondin þrute in forist &amp; in is, Þu noldist not þe bi-þenchen forte ben wis, For-þi hauistu for-lorin þe Ioye of parais. 39. Will and Wit. Cotton MS. Caligula A. ix. Hþenne-so wil þit ofer-stieð Þenne is wil and wit for-lore, Hþenne-so þil his hete hieð Þer nis noþiht wit icore. Ofte wil to seor?e sieð, Bute ?if wit him þite to-fore, Ac hþenne-so wil to wene þrieð, Þe ofo of wisdom is to-tore. 40. Weal Is a Cursed Thing. Jesus Coll. Oxf. MS. 29. Weole, þu art a waried þing, vn-euene constu dele; Þu yeuest a wrecche weole y-nouh, noht þurh his hele. Wyþ freomen þu art ferly feid wiþ sauhte &amp; make heom sele; Þe poure i londe naueþ no lot wiþ riche for to mele. 41. The Five Blisses. Jesus Coll. Oxf. MS. 29. Her bigynneþ þe vif Blyssen of vre leuedi seynte Marie. Leuedy, for þare blisse þat þu heddest at þe frume, Þo þu wistest myd-iwisse þat ihesus wolde beo þi sune,— Þe hwile we beoþ on lyue þisse sunnen to don is vre wune— Help vs nv þat we ne mysse of þat lif þat is to cume. Moder, bliþe were þu þo hwanne þu iseye heouen-king Of þe ibore wiþ-vte wo þat scop þe and alle þing. Beo vre scheld from vre ivó &amp; yef vs þine blessyng; And bi-wyte vs euer-mo from alle-kunnes suneging. Leuedi, al myd rihte þu were gled and bliþe Þo crist þureh his myhte arós from deþe to lyue, Þat alle þing con dihte and wes i-boren of wyue. He make vs clene and bryhte for his wundes fyue. From þe Munt of olyuete þo þi sone to heouene steyh, Þu hit by-heolde myd eye swete, for he wes þin heorte neyh. Þer he haueþ imaked þi sete in o stude þat is ful heyh, Þer þe schulen engles grete, for þu ert boþe hende and sleyh. Þe king þat wes of þe ibore, to heouene he þe vette To þare blisse þat wes for-lore, &amp; bi hym-seolue sette, Vor he hedde þe icore. wel veyre he þe grette; Blyþe were þu þer-vore, þo engles þe imette. Moder of Milce &amp; mayde hende, ich þe bidde as i con; Ne let þu noht þe world vs blende þat is ful of vre i-von, Ac help vs at vre lyues ende, þu þat bere god and mon, And vs alle to heouene sende hwenne we schulle þis lif for-gon. Ihesus, for þire moder bene þat is so veyr and so bryht Al so wis, so heo is quene of heouene and eorþe—&amp; þet is ryht,— Of vre sunnes make vs clene &amp; yef vs þat eche lyht, And to heouene vs alle i-mene, louerd, þu bryng, for wel þu Miht. 42. An Antiphon of St. Thomas of Canterbury. Jesus Coll. Oxf. MS. 29. Incipit Antiphona de sancto Thoma Martyre in Anglico Haly thomas of heoueriche alle apostles eueliche, þe Martyrs þe vnderstonde godfullyche in heore honde. Selcuþ dude vre dryhtin, þat he water wende to win; þu ert help in engelaunde vre stephne vnderstonde. þu ert froure a-mong mon-kunne, help vs nv of vre sunne. Evovae. 43. Friar Thomas de Hales' Love Ron. Jesus Coll. Oxf. MS. 29. Incipit quidam cantus quem composuit frater Thomas de hales de ordine fratrum Minorum, ad instanciam cuiusdam puelle deo dicate. A mayde cristes me bit yorne þat ich hire wurche a luue-ron, For hwan heo myhte best ileorne to taken on-oþer soþ lefmon, Þat treowest were of alle berne &amp; best wyte cuþe a freo wymmon. Ich hire nule nowiht werne, ich hire wule teche as ic con. Mayde, her þu myht biholde þis worldes luue nys bute o res And is by-set so fele volde, vikel &amp; frakel &amp; wok and les. Þeos þeines þat her weren bolde beoþ aglyden so wyndes bles, Vnder molde hi liggeþ colde &amp; faleweþ so doþ medewe gres. Nis no mon iboren o-lyue þat her may beon studeuest, For her he haueþ seorewen ryue, ne tyt him neuer Ro ne Rest. Toward his ende he hyeþ blyue &amp; lutle hwile he her ilest; Pyne &amp; deþ him wile of-dryue hwenne he weneþ to libben best. Nis non so riche ne non so freo þat he ne schal heonne sone áway, Ne may hit neuer his waraunt beo, gold ne seoluer, vouh ne gray. Ne beo he no þe swift, ne may he fleo, ne weren his lif enne day. Þus is þes world, as þu mayht seo, Al so þe schadewe þat glyt away. Þis world fareþ hwilynde— hwenne on cumeþ an-oþer goþ; Þat wes bi-fore nv is bihynde, þat ere was leof nv hit is loþ. Forþi he doþ as þe blynde þat in þis world his luue doþ; Ye mowen iseo þe world aswynde— þat wouh goþ forþ, abak þat soþ. Þeo luue þat ne may her abyde, þu treowest hire myd muchel wouh; Al so hwenne hit schal to-glide, hit is fals &amp; mereuh &amp; frouh And fromward in vychon tide. hwile hit lesteþ is seorewe i-nouh; An ende, ne werie mon so syde, he schal to-dreosen so lef on bouh. Monnes luue nys buten o stunde: nv he luueþ, nv he is sad, Nu he cumeþ, nv wile he funde, nv he is wroþ, nv he is gled. His luue is her &amp; ek a-lunde, nv he luueþ sum þat he er bed; Nis ne neuer treowe i-funde— þat him tristeþ he is amed. Yf mon is riche of worldes weole hit makeþ his heorte smerte &amp; ake, If he dret þat me him stele þenne doþ him pyne nyhtes wake; Him waxeþ þouhtes monye &amp; fele, hw he hit may witen wiþ-vten sake. An ende hwat helpeþ hit to hele? al deþ hit wile from him take. Hwer is paris &amp; heleyne þat weren so bryht &amp; feyre on bleo, Amadas &amp; dideyne, tristram, yseude and alle þeo, Ector, wiþ his scharpe meyne, &amp; cesar, riche of wordes feo. Heo beoþ i-glyden vt of þe reyne so þe schef is of þe cleo. Hit is of heom also hit nére of heom me haueþ wunder itold. Nere hit reuþe for to heren hw hi were wiþ pyne aquold, &amp; hwat hi þoleden a-lyue hére? al is heore hot iturnd to cold Þus is þes world of false fere— fól he is þe on hire is bold. Þeyh he were so riche mon as henry vre kyng, And al so veyr as absalon þat neuede on eorþe non euenyng, Al were sone his prute a-gon, hit nere on ende wrþ on heryng. Mayde, if þu wilnest after leofmon ich teche þe enne treowe king. A swete, if þu iknowe þe gode þewes of þisse childe, he is feyr &amp; bryht on heowe, of glede chere, of mode mylde, of lufsum lost, of truste treowe, freo of heorte, of wisdom wilde, Ne þurhte þe neuer rewe, myhtestu do þe in his ylde. He is ricchest mon of londe, so wide so mon spekeþ wiþ muþ, Alle heo beoþ to his honde, est &amp; west, norþ and suþ. Henri, king of engelonde, of hym he halt and to hym buhþ. Mayde, to þe he send his sonde &amp; wilneþ for to beo þe cuþ. Ne byt he wiþ þe lond ne leode, vouh ne gray ne rencyan; Naueþ he þer-to none neode, he is riche and wel[i man]. If þu him woldest luue beode and by-cumen his leouemon, He brouhte þe to suche wede þat naueþ king ne kayser non. Hwat spekestu of eny bolde þat wrouhte þe wise salomon of iaspe, of saphir, of merede golde, &amp; of mony on-oþer ston? Hit is feyrure of feole volde more þan ich eu telle con; Þis bold, mayde, þe is bihote if þat þu bist his leouemon. Hit stont vppon a treowe mote þar hit neuer truke ne schal; Ne may no Mynur hire vnderwrote, ne neuer false þene grundwal. Þan-inne is vich balewes bóte, blisse &amp; Ioye &amp; gleo and Gál. Þis bold, mayde, is þe bihote &amp; vych o blisse þar wyþ-al. Þer ne may no freond fleon oþer, ne non fur-leosen his iryhte; Þer nys hate ne wreþþe nouþer, of prude ne of onde, of none wihte. Alle heo schule wyþ engles pleye, some &amp; sauhte in heouene lyhte. Ne beoþ heo, mayde, in gode weye þat wel luueþ vre dryhte? Ne may no mon hine iseo, al so he is in his Mihte, Þat may wiþ-vten blisse beo hwanne he isihþ vre drihte. His Sihte is al ioye and gleo, he is day wyþ-vte nyhte. Nere he, mayde, ful seoly þat myhte wunye myd such a knyhte? He haueþ bi-tauht þe o tresur þat is betere þan gold oþer pel, And bit þe luke þine bur, &amp; wilneþ þat þu hit wyte wel Wyþ þeoues, wiþ reueres, wiþ lechurs. þu most beo waker and snel; Þu art swetture þane eny flur hwile þu witest þene kastel. Hit is ymston of feor iboren, nys non betere vnder heouene grunde, He is to-fore alle oþre i-coren, he heleþ alle luue wunde. Wel were a-lyue iboren þat myhte wyten þis ilke stunde; For habbe þu hine enes for-loren, ne byþ he neuer eft ifunde. Þis ilke ston þat ich þe nemne Mayden-hod i-cleoped is; Hit is o derewurþe gemme, of alle oþre he berþ þat pris, And bryngeþ þe wiþ-vte wemme in-to þe blysse of paradis. Þe hwile þu hyne witest vnder þine hemme, þu ert swetture þan eny spis. Hwat spekstu of eny stóne þat beoþ in vertu oþer in [grace]— Of amatiste, of calcydóne, of lectorie and tupace, Of iaspe, of saphir, of sardone, smaragde, Beril and crisopace? A-mong alle oþre ymstone, þes beoþ deorre in vyche place. Mayde, al so ich þe tolde, þe ymston of þi bur He is betere an hundred folde þan alle þeos in heore culur; He is i-don in heouene golde and is ful of fyn amur. Alle þat myhte hine wite scholde, he schyneþ so bryht in heouene bur. Hwen þu me dost in þine rede for þe to cheose a leofmon, Ich wile don as þu me bede, þe beste þat ich fynde con. Ne doþ hé, mayde, on vuele dede, þat may cheose of two þat on, &amp; he wile wiþ-vte neode take þet wurse, þe betere let gon? Þis rym, mayde, ich þe sende open and wiþ-vte sel; Bidde ic þat þu hit vntrende &amp; leorny bute bok vych del; Her-of þat þu beo swiþe hende &amp; tech hit oþer maydenes wel. Hwo-so cuþe hit to þan ende, hit wolde him stonde muchel stel. Hwenne þu sittest in longynge, drauh þe forþ þis ilke wryt; Mid swete stephne þu hit singe, &amp; do al so hit þe byt. To þe he haueþ send one gretynge; god al-myhti þe beo myd &amp; leue cumen to his brudþinge heye in heouene þer he sit. And yeue him god endynge, Þat haueth i-wryten þis ilke wryt. Amen. 44. Gabriel's Greeting to Our Lady. Arundel MS. 248. Gabriel, fram evene-king sent to þe maide swete, broute þire blisful tiding And faire he gan hire greten: ‘heil be þu ful of grace a-rith! for godes sone, þis euene lith, for mannes louen wile man bicomen, and taken fles of þe maiden brith, man[n]ken fre for to maken of senne and deules mith.’ Mildeliche im gan andsweren þe milde maiden þanne: ‘Wichewise sold ichs beren child with-huten manne?’ þangle seide, ‘ne dred te nout;’ þurw þoligast sal ben iwrout þis ilche þing, war-of tiding ichs bringe, al manken wrth ibout þur þi swete chiltinge, and hut of pine ibrout.’ Wan þe maiden understud and þangles wordes herde, mildeliche with milde mud to þangle hie andswerde: ‘hur lordes þeumaiden iwis ics am, þat her a-bouen is. anenttis me, fulfurthed be þi sawe; þat ics, sithen his wil is, maiden, withhuten lawe of moder, haue þe blis. Þangle wente a-wei mid þan, al hut of hire sithte; hire wombe arise gan þurw þoligastes mithe. in hire was crist biloken anon, Suth god, soth man ine fleas and bon, and of hir fleas iboren was at time. War-þurw us kam god won, he bout us hut of pine and let im for us slon. Maiden, moder makeles, of milche ful ibunden, bid for hus im þat þe ches at wam þu grace funde, þat he forgiue hus senne and wrake, and clene of euri gelt us make, and eune blis, wan hure time is to steruen, hus giue, for þine sake him so her for to seruen þat he us to him take. 45. Jesus Sorrows for His Mother. Arundel MS. 248. Þe milde Lomb isprad o rode, heng bihornen al oblode, for hure gelte, for hure gode— for he ne gelte neure nout. Feawe of hise im warn biliued, Dred hem hadde im al bireued Wan he seyen here heued to so scanful deth ibrout. Þis moder, þar im stud bisiden, ne leth no ter other vnbiden, wan hoe sei hire child bitiden swics pine and deien gelteles. Saint Iohan, þat was im dere, on other alue im stud ek fere, and biheld with murne chere is maister þat im Louede and ches. Sore and arde he was iswungen, feth and andes þurew istungen, Ac mes of alle is othre wunden im dede is modres sorwe wo. In al his pine, in al his wrake, þat he drei for mannes sake he sei is moder serwen maken— wol reufuliche he spac hire to. He seide, ‘wiman lou! me here, þi child þat þu to manne bere. With-uten sor and wep þu were þo ics was of þe iborn. Ac nu þu must þi pine dreien, wan þu sicst me with þin eyen pine þole o rode, and deien to helen man þat was forlorn.’ Seint Iohan þe wangeliste hir understud þurw hese of criste; fair he kept hire and bi-wiste, and serwed hire fram and to fot. Reuful is þe meneginge of þis deth and tis departinge, þar-in is blis meind with wepinge, for þar-þurw us kam alle bot. He þat starf in hure kende, Leue us so ben þar-of mende þat he giue us atten ende þat he hauet us to ibout. Milsful moder, maiden clene, mak þi milce up-on hus sene, and brinc hus þurw þi suete bene to þe blis þat faillet nout. 46. This World's Bliss Will Not Last. [A.] A. B.M. MS. Arundel 248. [W]orldes blis ne last no throwe, it went and wit a-wey anon; þe langer þat ics it knowe þe lasse ics finde pris þar-on, for al it is imeind mid care, with serwen and mid iuel fare, and atte laste poure and bare it lat man, wan it ginth agon. al þe blis þis her and þare bilocth at ende wep and mon. Al þe blis of þese liue þu salt, man, enden ine wep— of hus and hom, of child and wiue. sali man, nim þar-of kep! þu salt al bileuen here þeite war-of lord þu were; wan þu list hup-on þe bere and slapst þat suithe dreri slep, ne salt tu haue with þe no fere but þine werkes on a hep. Al sal gon þat man hier houet, and al it scal bicome to naut; he þat hier no gud ne sowet, wan othre repen he wrth bikaut. þinc, man, forþi wilstu auest mithe, þat þu þi gulte hier arithe, and werche gud bi dai and nithe, har þan þu be of liue laut. þu nost wan crist hure drithe þe hosket þat þe hauet bitaut. Man, wi sestu þout and herte o werldes blis þat nout ne last? Wi þolstu þat þe softe ismerte for þing þat is unstedefast? þu lickest huni of þorn iwis, þat seist þi loue o werldos blis ful sore þu mith ben of-gast, þat hier despendest heite a-mis, to ben þar-þurew in-to elle cast. þinc, man, war-to crist þe wroute and do way prede and felthe and mud. þinc wu dere he þe boute o rode mid is swete blud; im-self he gaf for þe ine pris, to bein þe blis ?if þu be wis. bi-þinc þe þan, and up aris of senne, and agin werchen gud þar wils time to werchen is, for siker helles þu art wud. Scal no gud ben unforiolden, ne no qued ne wrth unbout; wan þu list, man, under molden þu scalt auen as tu auest wrout. biþinc wel forþi us ics rede, and clanse of ecs misdede, þat crist þe helpe at tine nede, þat so dere hauet þe bout, an to euene blisse lede þat euere last and faillet nout. [46. This World's Bliss Will Not Last. B.] B. Bodl. MS. Rawlinson G. 18. Worldes blis ne last no þrowe, hit wit ant wend a-wey a-non; Þe lengur þat hich hit i-knowe Þe lasse hic finde pris þer-on, for al hit is imeynd wyd kare, mid sorewe ant wid uuel fare, ant at þe laste pouere ant bare hit let mon, wen hit ginnet gon. al þe blisse þis here ant þere bi-louketh at hende wop ant Mon. Al shal gon þat her mon howet, al hit shal wenden to nout; þe mon þat her no god ne sowet, wen oþer repen he worth bikakt. þenc, mon, forþi wil þu hauest mykte, þat þu þine gultus here arikte, ant wrche god bi day an nikte, ar þen þu be of lisse ilakt. þu nost wanne crist ure drikte þe asket þat he hauet bitakt. Al þe blisse of þisse liue þu shalt, mon, henden in wep— of huse ant home ant child ant wyue. seli mon tak þer-of kep! for þu shalt al bileuen here þe eykte were-of louerd þu were; wen þu list, mon, up-on bere ant slepest a swyþe druye slep ne shaltu haben wit þe no fere butte þine werkus on an hep. Mon, wi seestu loue ant herte on worldes blisse þat nout ne last? wy þolestu þat te so ofte smerte for loue þat is so unstedefast? þu likest huni of þorn iwis, þat seest þi loue on worldes blis for ful of bitternis hit is. sore þu mikt ben ofgast, þat despendes here heikte amis, wer-þurh ben in-to helle itakt. Þenc, mon, war-of crist þe wroukte ant do wey prude ant fulthe mod. þenc wou dere he þe bokte on rode mit his swete blod; him-self he gaf for þe in pris, to buge þe blis yf þu be wis. bi-þenc þe, mon, ant up aris of slovþe, an-gin to worche god wil time to worchen is, for elles þu art witles ant wod. Al day þu mikt understonde ant ti mirour bifor þe sen, wat is to don an to wonden, ant wat to holden ant to flen; for al day þu sigst wid þin egven wou þis world went ant wou men deiget. þat wite wel, þat þu shalt dreigen det, al so an-oþer det. ne helput nout þer non to ligen, ne may no mon bu det ageyn. Ne wort ne god þer unforgulde, ne non uuel ne worth unboukt; wanne þu list, mon, undur molde þu shalt hauen as tu hauest wrokt. biþenc þe wel forþi, hic rede, ant clanse þe of þine misdede, þat he þe helpe at þine nede, þat so dure hus haued iboukt, ant to heuene blisse lede þat euere lest ant failet nout. Amen. 47. Our Lady Sorrows for Her Son. Arundel MS. 248. Iesu cristes milde moder stud, biheld hire sone o rode þat he was ipined on; þe sone heng, þe moder stud and biheld hire childes blud, wu it of hise wundes ran. Þo he starf þat king is of lif, dreriere nas neuerre no wif þan þu were, leuedi, þo; þe brithe day went in-to nith, þo ihesu crist þin herte lith was iqueint with pine and wo. Þi lif drei ful harde stundes þo þu seye hise bludi wundes, and his bodi o rode don. Hise wundes sore and smerte stungen þureu and þurw þi herte, as te bihichte simeon. Nu his heued with blud bi-sprunken, nu his side with spere istungen, þu bihelde, leuedi fre. Nu his hondes sprad o rode, nu hise fet washen wit blode an i-naillet to þe tre. Nu his bodi with scurges beten, and his blud so wide hut-leten maden þe þin herte sor. War-so þu castest thin eyen, pine strong þu soie im dreien— ne mithte noman þolie mor. Nu is time þat þu ?ielde kende þat þu im withelde þo þi child was of þe born; Nu he hoschet wit goulinge þat þu im in þi chiltinge al withelde þar biforn. Nu þu fondest, moder milde, wat wyman drith with hir childe, þei þu clene maiden be; Nu þe's ?iolden arde and dere þe pine werof þu were ine ti chiltuing quite and fre. Sone after the nith of sorwen sprong þe lith of edi morwen; ine þin herte, suete may, þi sorwen wen[de] al to blisse, þo þi sone al mid-iwisse aros hup-on þe tridde day. Welle wat þu were blithe, þo aros fram deth to liue, þur þe hole ston he glod; Al so he was of þe boren, bothen after and biforen, hol bilof þi maidenhod. Neue blisse he us broute, þat mankin so dere boute and for us ?af is dere lif. Glade and blithe þu us make for þi suete sones sake, edi maiden, blisful wif. Quen of euene, for þi blisse lithe al hure sorinesse, and went hur yuel al in-to gud. Bring hus, moder, to þi sone, mak hus eure with im wone, þat hus boute wit his blud. AmeN. 48. ‘Vbi Sount Qui Ante Nos Fuerount.’ MS. Digby 86. Uuere beþ þey biforen vs weren, Houndes ladden and hauekes beren And hadden feld and wode? Þe riche leuedies in hoere bour, Þat wereden gold in hoere tressour Wiþ hoere bri?tte rode; Eten and drounken and maden hem glad; Hoere lif was al wiþ gamen I-lad, Men keneleden hem biforen, Þey beren hem wel swiþe heye— And in a twincling of on eye Hoere soules weren forloren. Were is þat lawing and þat song, Þat trayling and þat proude ?ong, Þo hauekes and þo houndes? Al þat ioye is went away, Þat wele is comen te weylaway, To manie harde stoundes. Hoere paradis hy nomen here, And nou þey lien in helle I-fere, Þe fuir hit brennes heuere. Long is ay and long is ho, Long is wy and long is wo— Þennes ne comeþ þey neuere. Dre?y here, man, þenne if þou wilt A luitel pine þat me þe bit, Wiþdrau þine eyses ofte, Þey þi pine be oun-rede; And þou þenke on þi mede Hit sal þe þinken softe. If þat fend, þat foule þing, Þorou wikke roun, þorou fals egging, Neþere þe haueþ I-cast, Oup and be god chaunpioun! Stond, ne fal namore adoun For a luytel blast. Þou tak þe rode to þi staf, And þenk on him þat þereonne ?af His lif þat wes so lef. He hit ?af for þe, þou ?elde hit him A?ein his fo; þat staf þou nim And wrek him of þat þef. Of ri?tte bileue, þou nim þat sheld, Þe wiles þat þou best in þat feld Þin hond to strenkþen fonde, And kep þy fo wiþ staues ord, And do þat traytre seien þat word. Biget þat mvrie londe, Þere-inne is day wiþ-houten ni?t, Wiþ-outen ende strenkþe and mi?t, And wreche of euerich fo, Mid god him-selwen eche lif, And pes and rest wiþoute strif, Wele wiþ-outen wo. Mayden moder, heuene quene, Þou mi?t and const and owest to bene Oure sheld a?ein þe fende; Help ous sunne for to flen, Þat we moten þi sone I-seen In ioye wiþ-outen hende. Amen. 49. Dialogue between Our Lady and Jesus on the Cross. [A.] Chauncoun de noustre dame. A. MS. Digby 86. ‘Stond wel, moder, ounder rode, Bihold þi child wiþ glade mode, Moder bliþe mi?t þou be.’ ‘Sone, hou may ich bliþe stonde? Ich se þine fet and þine honde I-nayled to þe harde tre.’ ‘Moder, do wey þi we-pinge; Ich þolie deþ for monnes kuinde— Wor mine gultes ne þolie I non.’ ‘Sone, ich fele þe deþes stounde; Þat swerd is at min herte grounde, Þat me by-heyte simeon.’ ‘Moder, do wei þine teres, Þou wip awey þe blodi teres, Hy doþ me worse þene mi deþ.’ ‘Sone, hou mi?tte ich teres werne? I se þine blodi woundes herne From þin herte to þi fot.’ ‘Moder, nou I may þe seye, Betere is þat ich one deye, Þen alle monkun to helle go.’ ‘Sone, I se þi bodi I-swonge, Þine honde, þine fet, þi bodi I-stounge; Hit nis no wonder þey me be wo.’ ‘Moder, if ich þe dourste telle, If ich ne deye þou gost to helle; I þolie deþ for monnes sake.’ ‘Sone, þou me bi-hest so milde; I-comen hit is of monnes kuinde Þat ich sike and serewe make.’ ‘Moder, merci, let me deye And adam out of helle beye, And monkun þat is forlore.’ ‘Sone, wat sal me þe stounde? Þine pinen me bringeþ to þe grounde, Let me dey þe bifore.’ ‘Swete moder, nou þou fondest Of mi pine, þer þou stondest; Wiþ-houte mi pine nere no mon.’ ‘Sone, I wot I may þe telle, Bote hit be þe pine of helle, Of more pine ne wot I non.’ ‘Moder, of moder þus I fare. Nou þou wost wimmanes kare, Þou art clene mayden on.’ ‘Sone, þou helpest alle nede, Alle þo þat to þe wille grede, May and wif and fowel wimmon.’ ‘Moder, I ne may no lengore dwelle, Þe time is comen I go to helle; I þolie þis for þine sake.’ ‘Sone, I-wis I wille founde, I deye almest, I falle to grounde, So serwful deþ nes never non.’ [49. Dialogue between Our Lady and Jesus. B.] B. B.M. MS. Royal 12 E. 1. ‘Stond wel, moder, vnder rode, bihold þi child wyth glade mode, blyþe moder mittu ben.’ ‘Svne, quu may bliþe stonden? hi se þin feet, hi se þin honden, nayled to þe harde tre.’ ‘Moder, do wey þi wepinge; hi þole þis ded for mannes thinge— for owen gilte þoli non.’ ‘Svne, hi fele þe dede stunde, þe swerd is at min herte grunde, þat me byhytte symeon.’ ‘Moder, reu vpon þi bern! þu wasse awey þo blodi teren, it don me werse þan mi ded.’ ‘Sune, hu mitti teres wernen? hy se þo blodi flodes hernen huth of þin herte to min fet.’ ‘Moder, nu y may þe seyn, bettere is þat ic one deye þan al man-kyn to helle go.’ ‘Sune, y se þi bodi swngen, þi brest, þin hond, þi fot þur-stungen— no selli þou me be wo.’ ‘Moder, if y dar þe tellen, yif y ne deye þu gost to helle; hi þole þis ded for þine sake.’ ‘Sune, þu best me so minde, with me nout; it is mi kinde þat y for þe sorye make.’ ‘Moder, merci! let me deyen, for adam ut of helle beyn, and al mankin þat is for-loren.’ ‘Sune, wat sal me to rede? þi pine pined me to dede, let me deyn þe bi-foren.’ ‘Moder, mitarst þu mith leren wat pine þolen þat childre beren wat sorwe hauen þat child for-gon.’ ‘Sune, y wot y kan þe tellen, bute it be þe pine of helle more sorwe ne woth y non.’ ‘Moder, reu of moder kare! nu þu wost of moder fare, þou þu be clene mayden m[an].’ ‘Sune, help alle at nede, alle þo þat to me greden— m[ay]den, wyf and fol wyman.’ ‘Moder, y may no [lenger] duellen, þe time is cumen y fare to helle, þe [þridde day] y rise upon.’ ‘Sune, y wyle wi'the funden, y [deye ywis] of þine wnden, so reuful ded was neue[re non].’ [When] he ros þan fel þi sorwe, þe blisse spr[ong þe þridde morewe], wen bliþe moder wer þu þo. Mod[er, for þat ilke blisse], bisech vre god, vre sinnes lesse, þu be hure chel ayen hure fo. Blisced be þu, quen of heuene, bring us ut of helle leuene þurth þi dere sunes mith. Moder, for þat hithe blode þat he sadde vpon þe rode, led us in-to heuene lith. AmeN. 50. ‘Swete Ihesu King of Blisse.’ MS. Digby 86. Swete ihesu, king of blisse, Min herte loue, min herte lisse, Þou art swete mid I-wisse— Wo is him þat þe shal misse. Swete ihesu, min herte li?t, Þou art dai wiþ-houten ni?t, Þou ?eue me strengþe and eke mi?t For-to louien þe al ri?t. Swete ihesu, mi soule bote, In min herte þou sette a rote Of þi loue þat is so swote, And wite hit þat hit springe mote. 51. ‘Le Regret de Maximian.’ MS. Digby 86. Herkneþ to mi ron, As hic ou tellen con Of helde al hou hit ges: Of a modi mon, Þat muchel of murþe won In prude and al in pes. His nome wes maximian; Swech nes neuere nan Iwis wiþ-houten les. Clerc he wes foul goed, As moni mon hounder-stod; Ihereþ al hou hit wes. Is wille he heuede I-nou, And pal wor prude he drou And oþere murþes mo; He wes feirest mon Wiþ-houten apselon, Þat seþþen wes and þo. Þo laste his lif so longe, Þat he bigon to ounstronge, As fele men tideþ swo. Þo gon him rewen sore Al his wilde lore, Þo helde him wroute wo. Þo his helde him com, His bok an honde he nom And gon of reuþe rede; Hof his herte hord He makede moni a word, Hof hal his liues dede. Menen he gon his mone, Hou feble weren his bone; His heu bigon to shede, So clene he wees agon, Þat strengþe neuede he non; His herte bigon to blede. Ofte ich grunte and grone, Wen iche wondri hone, And þenke on childes dede. For þissen ille wone Nis her boten a lone; Her beþ blissen gnede. To wepen and to wone, To makien muchele mone, Al me hit deþ for nede. An ende ounder þe stone Wiþ flesse and eken wiþ bone Wormes shulen we fede. Uuen blostmen brekeþ on brere, Ich makede murie bere Ich wes hof bliþe mod. Helde, þe worste I-fere, Of blisse þu makest me skere, Þu meniest al mi blod. To longe hic habbe I-ben here: Bi mo þen þritti ?ere Ich wes to ouer-mod. Nou ich wolde ich were As þau I neuere nere; Þis lif nis noþing goed. Kare and kunde of helde Makeþ me for to helde, Þat I ne may stonden opri?t. For-þi min herte keldeþ, And mi bodi ounbeldeþ, Þat wilen wes so li?t. Makeþ min heer so þenne, Of-comen is worldes wenne, Þis day me þinkeþ ni?t. Deþ is þat I munne, Me saiþ þat hit is sunne, So me is nou I-di?t. Ar ich were þus hold, Ich wes of speche bold, And mon of glade chere; Proud in euchan pres, And wlonk in euchan res, And lef to ben I-fere. Ich wes hot and am kold, Wat helpeþ al itold? Of liue ich wolde ich were. Me were leuere deed, Þen eni gold so reed, And seþþen leid on bere. ?ong ich wes, I-cnowe, Mine lokes were I-þrowe, And nou her nabbi non; Me wes hem lef to showen, Þe wind hem wolde to-wowen, Mi ler wes wiit so swon. As I stod in a snowe, Heye houpon a lowe, I tolde hit riche won. Hounten herd i blowen, Hertes bigounnen to þrowen, Ne stunte me non ston. Mi main þat wes so strong, Mi middel smal and long, I-brout hit is to grounde. Nis þer non so wlonk Of speche ne of þonk, Þat bodi had boten a mounde. Þer I be men among, Ne gladieþ me no song, Ne gomen of haueke ne of hounde. Ich am I-wend to helde, Þat makeþ me for to ounbelde, And al nis boten a stounde. Þo ich wes ?oung and wis, And werede grei and gris, Ich heuede frendes þo. Foul soþ I-seid hit Iis, Þe mon þat is of pris, He haueþ frendes þe mo. Mi murþe nowit nis, Agon hit is I-wiis, Mine frendes beþ also. Crist, al so he king iis So soþliche and so wiis, Me bringe of þisse wo. Iche nuste non I-wis Þat werede grei and gris, So murie so me wes þo, Ne more heuede of his; And nou nowiit hit nis, And al hit is ago; So gentil ne so wiis, Ne mon of more pris; Me may wel ben wo. Þis world wrechede iis, Þat ich wot wel I-wiis, And moni men tideþ swo. Fair ich wes and fre, And swete forto se; Þat laste luitel stounde. Gladdore gome wiþ gle Ne mi?te neuere be In middelert I-founde. Helde ounhende is he, He chaungeþ al mi ble, Mi mi?te is al aswounde. Ac henne woldi flee, For ich am on of þee, Þat ofte sikeþ ounsounde. Ich mourne and sike sore, For I ne may be namore Mon as ich wes þo; So crafti clerc of lore, So godlich ounder gore, And al hit is ago. Ich walke as water in wore. Louerd Crist, þin ore! Wi is me so wo? Riche I wes and ri?t Borlich I-wis and li?t, As ich am ounderstonde. Of herte ich wes wel li?t, Soþliche wiis and bri?t, And franc mon of honde. Þer nis clerk ne kni?t, Ne mon of more mi?t, Þat leuere wes in londe. I-tint is al mi fi?t, Þis day me þencheþ ni?t, And þus ich am I-bounde. Fair I wes of hewe, And of treuþe trewe; Þat laste luitel stounde. Þee þat her me knewe, Ich hem sore rewe; And þat ich habbe I-founde. Wen rose blostme blewe, Me wes murþe newe, And nou ich am aswounde. Wo is me þe siþe, Ne worþe I neuer eft bliþe, I-brout ich am to grounde. Þe wimmen þat I se, Þat gladieþ hem wiþ me, Hy brekeþ min herte a-two; For ich wes on of þee, Þat gladdoust wes woned to bee, In londe þat were þo. Nou am ich liih þan tre, Þat loren haueþ his ble, Ne greneþ hit nammo. Henne wold i fle, Ich ne wot weder ich te; Helde me doþ so wo. I-tint is al mi plawe, Þat i wes woned to haue, Þe wile i wes so li?t. Hold ich am and ounmon, Ich lerne for to gon, And þenche on children bri?t. Helde wiþ-houten hawe Makeþ þat I ne may wawe Mi bodi wiþ-houten mi?t. Deþ ich wolde fawe, For I ne may tellen no sawe, So helde me haueþ I-di?t. Ich wolde ich were on rest, Wel lowe leiid in a chest; Mi blisse is al forlore. Mi murþe wes monne mest, Þat ilke wile þat hit I-lest, And nou me is wo þerfore. Ne gladieþ me no geest, Ne ioie of more feest. Wat solde ich I-bore? Þis world me þinkeþ west, Deþ ich wilni mest, Wi nis he me I-core? Mi ler þat wes so bri?t Al so þe sterre a-ni?t, Falew hit is and won; Mi bodi þat wes so tui?t, So stiþ and stod opri?t— Ich wes a modi mon. Astunt is nou mi fii?t, Mi main and eke mi mii?t, Of reuþes is mi ron. Nis non so modi kni?t, Þat him ne beþ so I-dii?t, Wen helde him sieþ on. Wilde ich wes her þo, Wildere þen þe ro, Ar I bi-gon to hore. Helde is min I-fo, And þat ich wilnede þo, And nou nulli nammore, Nulli nout don so. I lerne for to go, And stonde and sike sore. Mi wele is went to wo, Al so is oþres mo Þat habbeþ I-liued so ?ore. As i rod þoru-out rome, Richest alre home, In murþes al so ich wolde, Leuedies wiit so swon, Maidenes so bri?t so bon, Comen for me biholde. ‘Lo! wer riit þe mon, Þat hei?te maximion, Wiþ his bernes bolde.’ Nes þer non of þee, Þat dourste me I-see In hire cloþes holde. Reuþfoul is mi reed; Hoe makeþ me selden gled, Mi wif þat sholde be. Of me hoe is al seed, Hoe saiþ ich waste breed. Mine frend me nulleþ I-se. Ich telle me for a queed, Þe wile ich mi?t, en heueed I-beten nedde ich hoe. Crist þou do me reed! Me were leuere deed, Þen þus aliue to bee. Iich may seien alas, Þat ich I-boren was; I-liued ich have to longe. Were ich mon so ich was, Min heien so grei so glas, Min her so feir bihonge, And ich hire heuede bi þe trasce In a derne place, To meken and to monge: Ne sholde hoe neuere at-witen Min helde ne me bifliten, Wel heye I shulde hire honge. 52. The Thrush and the Nightingale. MS. Digby 86. Ci comence le cuntent parentre le Mauuis &amp; la russinole Somer is comen wiþ loue to toune, Wiþ blostme, and wiþ brides roune Þe note of hasel springeþ, Þe dewes darkneþ in þe dale. For longing of þe ni?ttegale, Þis foweles murie singeþ. Hic herde a strif bitweies two— Þat on of wele, þat oþer of wo. Bitwene two I-fere, Þat on hereþ wimmen þat hoe beþ hende, Þat oþer hem wole wiþ mi?te shende. Þat strif ?e mowen I-here. Þe ni?tingale is on bi nome Þat wol shilden hem from shome, Of skaþe hoe wole hem skere; Þe þrestelcok hem kepeþ ay, He seiþ bi ni?te and eke bi day, Þat hy beþ fendes I-fere. For hy biswikeþ euchan mon Þat mest bi-leueþ hem ouppon. Þey hy ben milde of chere, Hoe beþ fikele and fals to fonde, Hoe wercheþ wo in euchan londe; Hit were betere þat hy nere. [Nightingale] ‘Hit is shome to blame leuedy, For hy beþ hende of corteisy; Ich rede þat þou lete. Ne wes neuere bruche so strong, I-broke wiþ ri?te ne wiþ wrong, Þat mon ne mi?te bete. Hy gladieþ hem þat beþ wroþe, Boþe þe heye and þe lowe, Mid gome hy cunne hem grete. Þis world nere nout ?if wimen nere; I-maked hoe wes to mones fere, Nis no þing al so swete.’ [Thrush] ‘I ne may wimen herien nohut, For hy beþ swikele and false of þohut, Also ich am ounderstonde. Hy beþ feire and bri?t on hewe, Here þout is fals, and ountrewe Ful ?are ich haue hem fonde. Alisaundre þe king meneþ of hem— In þe world nes non so crafti mon, Ne non so riche of londe. I take witnesse of monie and fele Þat riche weren of worldes wele, Muche wes hem þe shonde.’ [Nightingale] Þe ni?tingale hoe wes wroþ: ‘Fowel, me þinkeþ þou art me loþ Sweche tales for to showe. Among a þousent leuedies I-tolde, Þer nis non wickede I holde Þer hy sitteþ on rowe. Hy beþ of herte meke and milde, Hem-self hy cunne from shome shilde Wiþinne boures wowe, And swettoust þing in armes to wre Þe mon þat holdeþ hem in gle. Fowel, wi ne art þou hit I-cnowe?’ [Thrush] ‘Gentil fowel, seist þou hit me? Ich habbe wiþ hem in boure I-be, I haued al mine wille. Hy willeþ for a luitel mede Don a sunfoul derne dede, Here soule forto spille. Fowel, me þinkeþ þou art les; Þey þou be milde and softe of pes, Þou seyst þine wille. I take witnesse of adam, Þat wes oure furste man, Þat fonde hem wycke and ille.’ [Nightingale] ‘Þrestelcok, þou art wod, Oþer þou const to luitel goed, Þis wimmen for to shende. Hit is þe swetteste driwerie, And mest hoe counnen of curteisie. Nis noþing al so hende. Þe mest murþe þat mon haueþ here, Wenne hoe is maked to his fere In armes for to wende. Hit is shome to blame leuedi, For hem þou shalt gon sori— Of londe ich wille þe sende.’ [Thrush] ‘Ni?ttingale, þou hauest wrong! Wolt þou me senden of þis lond For ich holde wiþ þe ri?tte? I take witnesse of sire wawain, Þat ihesu crist ?af mi?t and main And strengþe for to fi?tte, So wide so he heuede I-gon, Trewe ne founde he neuere non Bi daye ne bi ni?tte.’ [Nightingale] ‘Fowel, for þi false mouþ Þi sawe shal ben wide couþ, I rede þe fle wiþ mi?tte. Ich habbe leue to ben here, In orchard and in erbere Mine songes for to singe. Herdi neuere bi no leuedi Bote hendinese and curteysi, And ioye hy gunnen me bringe, Of muchele murþe hy telleþ me. Fere, al so I telle þe, Hy liuieþ in longinge. Fowel, þou sitest on hasel bou, Þou lastest hem, þou hauest wou— Þi word shal wide springe.’ [Thrush] ‘Hit springeþ wide, wel ich wot— Þou tel hit him þat hit not! Þis sawes ne beþ nout newe. Fowel, herkne to mi sawe, Ich wile þe telle of here lawe Þou ne kepest nout hem I-knowe. Þenk on costantines quene— Foul wel hire semede fow and grene— Hou sore hit gon hire rewe. Hoe fedde a crupel in hire bour, And helede him wiþ couertour. Loke, war wimmen ben trewe!’ [Nightingale] ‘Þrestelkok, þou hauest wrong! Al so I sugge one mi song, And þat men witeþ wide, Hy beþ bri?ttore ounder shawe Þen þe day wenne hit dawe In longe someres tide. Come þou heuere in here londe, Hy shulen don þe in prisoun stronge And þer þou shalt abide. Þe lesinges þat þou hauest maked, Þer þou shalt hem forsake, And shome þe shal bitide.’ [Thrush] ‘Ni?ttingale, þou seist þine wille, Þou seist þat wimmen shulen me spille. Daþeit, wo hit wolde! In holi bok hit is I-founde, Hy bringeþ moni mon to grounde, Þat proude weren and bolde. Þenk oupon saunsum þe stronge, Hou muchel is wif him dude to wronge, Ich wot þat hoe him solde. Hit is þat worste hord of pris Þat ihesu makede in parais In tresour for to holde.’ [Nightingale] Þo seide þe ni?ttingale: ‘Fowel, wel redi is þi tale; Herkne to mi lore! Hit is flour þat lasteþ longe, And mest I-herd in eueri londe, And louelich ounder gore. In þe worlde nis non so goed leche, So milde of þoute, so feir of speche, To hele monnes sore. Fowel, þou rewest al mi þohut, Þou dost euele ne geineþ þe nohut, Ne do þou so nammore!’ [Thrush] ‘Ni?tingale, þou art ounwis On hem to leggen so muchel pris, Þi mede shal ben lene. Among on houndret ne beþ fiue, Nouþer of maidnes ne of wive, Þat holdeþ hem al clene, Þat hy ne wercheþ wo in londe, Oþer bringeþ men to shonde, And þat is wel I-seene. And þey we sitten þerfore to striuen, Boþe of maidnes and of wiue, Soþ ne seist þou ene.’ [Nightingale] ‘O fowel, þi mouþ þe haueþ I-shend! Þoru wam wes al þis world I-wend? Of a maide meke and milde, Of hire sprong þat holi bern Þat boren wes in bedlehem, And temeþ al þat is wilde. Hoe ne weste of sunne ne of shame, Marie wes Ire ri?te name, Crist hire I-shilde! Fowel, for þi false sawe For-beddi þe þis wode shawe, Þou fare into þe filde!’ [Thrush] ‘Ni?ttingale, I wes woed, Oþer I couþe to luitel goed, Wiþ þe for to striue. I suge þat icham ouercome Þoru hire þat bar þat holi sone, Þat soffrede wundes fiue. Hi swerie bi his holi name Ne shal I neuere suggen shame Bi maidnes ne bi wiue. Hout of þis londe willi te, Ne rechi neuere weder I fle, A-wai ich wille driue. 53. What Love Is Like. MS. Digby 86. Ci comence la manere quele amour est pur assaier Loue is sofft, loue is swet, loue is goed sware. Loue is muche tene, loue is muchel kare. Loue is blissene mest, loue is bot ?are. Loue is wondred and wo, wiþ for to fare. Loue is hap, wo hit haueþ; loue is god hele. Loue is lecher and les, and lef for to tele. Loue is douti in þe world, wiþ for to dele. Loue makeþ in þe lond moni hounlele. Loue is stalewarde and strong to striden on stede. Loue is loueliche a þing to wommone nede. Loue is hardi and hot as glouinde glede. Loue makeþ moni mai wiþ teres to wede. Loue had his stiuart bi sti and bi strete. Loue makeþ moni mai hire wonges to wete. Loue is hap, wo hit haueþ, hon for to hete. Loue is wis, loue is war and wilfful an sete. Loue is þe softeste þing in herte mai slepe. Loue is craft, loue is goed wiþ kares to kepe. Loue is les, loue is lef, loue is longinge. Loue is fol, loue is fast, loue is frowringe. Loue is sellich an þing, wose shal soþ singe. Loue is wele, loue is wo, loue is gleddede Loue is lif, loue is deþ, loue mai hous fede. Were loue also londdrei as he is furst kene, Hit were þe wordlokste þing in werlde were, ich wene. Hit is I-said in an song, soþ is I-sene, Loue comseþ wiþ kare and hendeþ wiþ tene, Mid lauedi, mid wiue, mid maide, mid quene. 54. A Springtide Song of the Redemption. B.M. MS. Egerton 613. Somer is comen &amp; winter gon, þis day biginniþ to longe, &amp; þis foules euerichon Ioye hem wit songe. So stronge kare me bint, al wit Ioye þat is funde in londe, Al for a child þat is so milde of honde. Þat child, þat is so milde &amp; wlong &amp; eke of grete munde, boþe in boskes &amp; in bank isout me hauet a-stunde. Ifunde he heuede me, for an appel of a tre ibunde; He brac þe bond þat was so strong wit wunde. Þat child þat was so wilde &amp; wlong to me a-lute lowe, fram me to giwes he was sold ne cuþen hey him nout cnowe. ‘do we’, sayden he, ‘naile we him opon a tre a lowe, Ac arst we sullen scumi him a þrowe.’ Ihesu is þe childes name, king of al londe; of þe king he meden game &amp; smiten him wit honde to fonden him, opon a tre he ?euen him wundes to &amp; þre mi[d] honden, of bitter drinck he senden him a sonde. det he nom ho rode-tre, þe lif of vs alle, ne [miit]te it nowtt oþer be bote we scolden walle &amp; wallen in helle dep nere neuere so swet wit alle. ne miitte us saui castel, tur, ne halle. Mayde &amp; Moder þar astod, marie ful of grace, An[d of here eyen heo] let blod uallen in þe place. þe trace ran of here blod, changed [h]ere fles &amp; blod &amp; face. he was to-drawe, so dur islawe in chace. det he nam, þe suete man, wel heye opon þe rode; he wes hure sunnes euerichon mid is swete blode. mid flode he lute adun &amp; brac þe ?ates of þat prisun þat stode, &amp; ches here out þat þere were gode. he ros him ene þe þridde day, &amp; sette him on is trone; he wule come a domes-day, to dem us euerich one. grone he may &amp; wepen ay, þe man þat deiet wit-oute lay alone grante ous, crist, wit þin uprist to gone. AmeN. 55. A Prayer to the Mother of Mildness. B.M. MS. Egerton 613. [I] blessed beo þu, lauedi, ful of houene Blisse, sþete flur of parais, moder of mildernisse. Þu praie ihesu crist þi sone, þat he me i-þisse þare a-lond al sþo ihc beo, þat he me ne i-misse. Of þe, faire lauedi, min oreisun ich þile bi-ginnen, Þi deore sþete sunnes loue þu lere me to þinnen. þel ofte ich sike and sorþe make, ne mai ich neuere blinnen bote þu, þruh þin milde mod, bringe me out of sunne. Ofte ihc seke merci, þin sþete name ich calle, mi flehs is foul, þis þorld is fals, þu loke þat ich ne falle. Lauedi freo, þu schild me fram þe pine of helle, And send me in-to þat blisse þat tunge ne mai tellen. Mine þerkes, lauedi, heo makieþ me ful þon; þel ofte ich clepie and calle, þu iher me forþan! Bote ic chabbe þe help of þe, oþer i ne kan, help þu me! ful þel þu mist, þu helpest mani a man. Iblessed beo þu, lauedi, so fair and so briht, Al min hope is uppon þe, bi dai and bi nicht. Helpe þruh þin milde mod, for þel þu mist, þat ich neuere for feondes sake fur-go þin eche liht. Briht and scene quen of houene, ich bidde þin sunnes hore. Þe sunnes þat ich habbe i-cvn, heo reþþeþ me ful sore; þel ofte ich-chabbe þe fur-saken; þilich neuer eft more, Lauedi for þine sake, treuþen feondes lore. Iblessed beo þu, lauedi so feir and so hende; þu praie ihesu crist þi sone, þat he me i-sende, Þhare a-lond alsþo ich beo er ich honne þende, þat ich mote in parais þonien þi-þuten ende. Bricht and scene quen of storre, so me liht and lere, in þis false fikele þorld so me led and steore, Þat ich at min ende-dai ne habbe non feond to fere. ihesu, mit ti sþete blod þu bohtest me ful deore. Ihesu, seinte marie sone, þu i-her þin moder bone! to þe ne dar i clepien noht, to hire ich make min mone; þu do þat ich, for hire sake, beo imaked so clene þat ich noht at dai of dome beo flemed of þin exsene. 56. The Mind of the Passion. [A.] A. MS. Ashmole 360. Þe minde of þi passiun, suete ihesu, þe teres it tollid, þe heine it bolled, þe neb it wetth, in herte sueteth. [56. The Mind of the Passion. B.] B. St. John's Coll. Camb. MS. 62. Loverd þi passion, Who þe þenchet arist þaron, teres hit tollet, and eyen hit bollet, nebbes hit wetet, ant hertes hit swetet. 57. Be Free with What Christ Sends. Bodl. MS. Rawlinson C 22. Eueriche freman hach to ben hende, for to be Large of þat him crist sende; þan it es al ydon that cume to þen ende, na haues naman of þis werld bot gnedeliche his Lenge. 58. World's Bliss Have Good Day. Corpus Christi Coll. Camb. MS. 8. Worldes blisce, haue god day! Nou fram min herte wand away; him for to louen min hert his went, þat þur? his side spere rent, his herte blod ssadde for me, nayled to þe harde tre. þat swete bodi was y-tend, prened wit nayles þre. Ha iesu! þin holi hefd wit ssarpe þornes was by-weued, þi feyre neb was al bi-spet, wit spot and blod meynd al by-wet; fro þe crune to þe to þi body was ful of pine and wo, and wan and red. ha iesu! þi smarte ded be my sseld and my red fram deueles lore. ha, suete iesu, þin hore! for þine pines sore, thech min herte ri?t loue þe ?was herte blod was ssed for me. 59. A Hymn to the Heavenly Father. Corpus Christi Coll. Oxf. MS. 59. Hit bilimpeð forte speke, to reden &amp; to singe Of him þe no mon mai at-reke, king of alle kinge. He mai binde &amp; to-breke, he mai blisse bringe, He mai luke &amp; unsteke, michte of alle þinge. Vroure &amp; hele, folkes fader, heouenliche drichte, Alle þing þet is &amp; þas is on þine michte; Þu ?ifst þe sunne to the dai?, þe mone to þe nichte, þine strengþe non ne mai telle, ne þin michte. Iherd?e beo þin holi nome, in heouene &amp; in eorþe; þu sscope eld &amp; þind &amp; þater, þe molde is þet feorþe Of þham þe alle imaked beoð þat is þe holi eorþe. þu þe þost al ure þoucht, louerd, drau? us neor þe! Fader &amp; sune &amp; holi gost, on god in þrimnesse, inne þe nis lac ne lest, au? alle holinesse. Vre neode þel þu þost &amp; ure unkunnesse; in þine hond is michte mest, louerd, þu vs blesce. Let vs, louerd, comen among þin holi kineriche. ihesu crist, þin elpi sune þe is þe seolf iliche, he vs bouchte þið his blod of þe feondes sþiche, &amp; of bitter helle-fur &amp; of þe fule smiche. Al sþo is in heuene he?, in eorþe beo þin þille, holi drichte sþete &amp; dre?, in heldes &amp; in hulle; ne let þu neure cumen vs ne?, þene feond þe is sþo ille, Ach bind him honden, fet &amp; þe? &amp; let him ligge stille. Vre da?þunelich bred, louerd, þu vs sende þat bred of hele &amp; of lif, ihesu crist þe hende; þat bréd þe monkun haueð ibroucht út of feondes bende, he beo vre help &amp; ure red to ure liues ende. Fader, for-?if vs ure gult &amp; eke alle ure sunne, Al sþo þe doð þe us habbeð igruld to freomede &amp; to kunne; bring us ut of þorldes þo in-to alle þunne, for her beoð þerkes sþiþe unþreste &amp; þeþes sþiþe þunne. Bring us ut of þo &amp; kare &amp; of feondes fondinge, þicke is here ure fare &amp; ure þuni?inge; mid þicke speche &amp; false sþare &amp; mid lesinge, þu ert hele &amp; help &amp; lif, &amp; king of alle kinge. 60. A Song to the Queen of Heaven. Corpus Christi Coll. Oxf. MS. 59. Edi beo þu, heuene quene, folkes froure &amp; engles blis, moder unþemmed &amp; maiden clene— sþich in þorld non oþer nis. On þé hit is þel eþ sene of alle þimmen þu hauest þet pris; mi sþete leuedi, her mi béne &amp; reu of mé ?if þi þille is. Þu aste?e so þe dai?-reþe, þe deleð from þe deorke nicht, of þe sprong á leóme neþe þat al þis þorld haueð ili?t. Nis non maide of þine heoþe sþo fair, so sschene, so rudi, sþo bricht; sþete leuedi, of me þu reoþe &amp; haue merci of þin knicht. Spronge blostme of one rote, þe holi gost þe reste upón, þet þes for monkunnes bote &amp; heore soule to alesen for on. Leuedi milde, softe &amp; sþote, ic crie þe merci, ic am þi mon, boþe to honde &amp; to fote, on alle þise þat ic kon. Þu ert eórþe to gode sede, on þe li?te þe heouene deú?, of þe sprong þeó edi blede, þe holi gost hire on þe séu?. Þu bring us út of kare of dréde þat Eue bitterliche us breú?, þu sschalt us in-to heóuene lede— þelle sþete is þe ilke déu?. Moder, ful of þeþes hende, Maide drei? &amp; þel itaucht, ic ém in þine loue-bende, &amp; to þe is al mi draucht. Þu me sschild?e from þe feonde, ase þu ert freó &amp; þilt &amp; maucht, help me to mi liues ende, &amp; make me þið þin sone isau?t. Þu ert icumen of he?e kunne, of dauid þe riche king, nis non maiden under sunne þe mei beó þin eueni[n]g, Ne þat sþo derne loui?e kunne, ne non sþo treoþe of alle þing; þi loue us brouchte eche þunne, ihered ibeó þu, sþete þing! Seolcudliche ure louerd hit di?te þat þu, maide þið-ute þère, þat al þis þorld bicluppe ne mi?te, þu sscholdest of þin boseme bere. Þe ne sti?te ne þe ne pri?te in side in lende ne elles-þhere— þat þes þið ful muchel ri?te, for þu bere þine helere. Þo godes sune ali?te þolde on eórþe al for ure sake, herre te?en he him nolde þene þat maide to beon his make. Betere ne mi?te hé, þai? hé þolde, ne sþetture þing, on eórþe take. leuedi, bring ús to þine bolde, &amp; sschild ús from helle þrake. AMEN. 61. Mother Mild, Flower of All. Corpus Christi Coll. Oxf. MS. 59. Moder milde, flur of alle, þu ert leuedi sþuþe treóþe, bricht in bure &amp; eke in halle, þi loue is euer iliche néoþe. on þe hit is best to calle, sþete leuedi of me þu reoþe, ne let me neuere in sunnes falle, þe me ?arked bale to bréoþe. Riche quene &amp; maiden bricht, þu ert moder sþuþe milde; min hope is in þe da? &amp; nicht, þat þu me sauchte þid þine childe, for þu nult noþing bote richt. sþete leuedi, þu me sschilde þat ic non þing, mid unricht, þurche þe þerches þe beoð to þilde. Sþete leuedi, ic bidde þe, quen of heouene þer þu ert in, bisech þin sune par cherite þat he me sschilde from helle-pin; for þer nis nouþer gome ne gleó, au? þer is pine þid-ute fin; sþete leuedi, sschild þu me þat min soule ne cume þer-in. Amen. 62. Now Springs the Spray. Lincoln's Inn MS. Hale 135. No[u] spri[nke]s the sprai, al for loue icche am so seeke that slepen i ne mai. als i me rode this endre dai O mi [pleyinge], s[ei]h i hwar a litel mai bigan to singge: ‘the clot him clingge! wai es him i louue-l[on]g[in]ge sal libben ai, Nou sprinkes,’ &amp;c. Son icche herde that mirie note, þider i drogh; i fonde hire [in] an herber swot under a bogh with ioie inogh. son i asked, ‘thou mirie mai hwi sinkes-tou ai Nou sprinkes the sprai,’ &amp;c. than answerde that maiden swote midde wordes fewe: ‘mi lemman me haues bi-hot of louue trewe; he chaunges a newe. ?iif i mai, it shal him rewe bi this dai, Now sprinkes,’ &amp;c. 63. A Spring Song of Love to Jesus. B.M. MS. Royal 2. F. viii. Nv yh she blostme sprynge, hic herde a fuheles song. a swete longinge myn herte þureþhut sprong, þat is of luue newe, þat is so swete and trewe hyt gladiet al my song; hic wot mid ywisse my lyf an heke my blysse is al þar-hon ylong. Of iesu crist hi synge, þat is so fayr and fre, swetest of alle þynge; hys oþwe hic o?e wel boe, wl fer he me soþte, myd hard he me boþte wyþ wnde to and þree, wel sore he was yswnge and for me myd spere istunge, ynayled to þe tree. Wan hic my-self stond and myd herte ysee, yþerled fetd and onde wyt grete neyles þree— blody was hys eved, of hym nas novt byleved þet of pyne were vre— wel oþte myn herte, al for hys lvue smerte, syc and sory be. Away! þat hy ne can to hym tvrne al my þovt and makien hym my lefman þat þvs me haued hy-bovt— wyt pine and sorewhe longe, wyt wnde depe and stronge— of luue ne can hy novt. hys blod fel to þe grvnde hut of ys swete wnde, þat of pyne hvs hauet hy-brovt. Iesu, lefman suete, þv hyef me strenghte and myþt, longinge sore and ofte to servi þe aryþt, a[nd] lene pine drye al for þe swete marie, þat art so fayr and bryþt. Iesu, lefman swete, ih sende þe þis songe and wel ofte ih þe grete and bydde þe among; hyf me sone lete, and myne sennes bete þat ih haue do þe wrong, at myne lyues hende wan ih shal henne wende, Iesu, me hvnder-fonge! Amen. 64. A Song of Sorrow for the Passion. MS. Digby 2. Hi sike, al wan his singe, for sorue þat hi se wan hic wit wepinge bi-holde a-pon þe tre. hi se ihesu, mi suete, his herte blode for-lete for þe luue of me. his wondis waxin wete— marie, milde and seete, þu haf merci of me! Hey a-pon a dune as al folke hit se may, a mile wyt-hute þe tune a-bute þe mid-day, þe rode was op a-reride. (his frendis werin al of-ferde, þei clungin so þe cley) þe rod stonit in ston. mari hir-selfe al-hon, hir songe was way-le-[way]. Wan hic him bi-holde wyt hey and herte boþe, hi se his bodi colde, his ble waxit alle bloe. he honge al of blode se hey a-pon þe rode bi-twixen þefis two— hu soldi singe mor? mari, þw wepe sor, þu wist of al his woe. Wel ofte wan hi siche, hi make mi mone, hiuel hit may me like; ande wondir nis hit non wan hi se honge hey ande bitter peynis drei ihesu mi lemmon. his wondis sor smerte, þe sper his at his herte, ande þorit his side gun. Þe naylis beit al to longe, þe smyt his al to sleye, þue bledis al to longe, þe tre his al to heye. þe stonis waxin wete— allas! ihesu mi suete, feu frendis hafdis ney[e], but sin Ion mur[n]ind and mari wepind, þat al þi sorue seye. Wel ofte wan hi slepe wit soru hic ham soit, wan hi wake and wende hi þenke in mi þoit, allas! þat men beit wode, bi-holdit an þe rode and silit—hic li noyt— her souelis in-to sin for any worlde-his win, þat was so der hi-boyt. 65. An Orison of Penitence to Our Lady. MS. Digby 2. Hayl mari! hic am sori, haf pite of me and merci, mi leuedi, to þe i cri. for mi sinnis dred ham hi wen hi þenke þat hi sal bi þat hi haf mis hi-don in worde, in worke, in þoith foli. leuedi, her mi bon! Mi bon þu her, leuedi der, þat hic aske wit reuful cher. þu len me her wil hic am fer, do penanz in mi praier, ne let me noth ler þat þu ber. at min endin-day þe warlais þai wil be her fort[o] take þair pray. To take þar pray, alse hi her say, þai er redi boyt nite and day; so strange er þai þat we ne may agaynis þaim stond, so way la way! but-gif þu help us, mitteful may, wit þi sunes grace. wan þu comes þai flet a-wai, dar þai not se þi face. Þi face to se, þu grant hit me, lefdi ful-fillid of pite; þat hi may be in Ioy wit þe to se þi sone in trinite, þat sufferid pine and ded for me and for al man-kyn. his flesse was sprade on rode-tre to leys us al of sine. Of sine and kar he maked vs bar, wan he þollid pines sar. to drupe and dar we athe wel mare, alse for þe hondis doyt þe har, wan we þenke hu we sal far wan he sal dem vs alle; we sal haf ned þare a-pan mari to calle &amp;c. 66. I Will Become a Friar. MS. Digby 2. No more ne willi wiked be, Forsake ich wille þis world-is fe, Þis wildis wedis, þis folen gle; ich wul be mild of chere, of cnottis scal mi girdil be, becomen ich wil frere. Frer menur i wil me make, and lecherie i wille asake; to ihesu crist ich wil me take and serue in holi churche, al in mi ouris for to wake, goddis wille to wurche. Wurche i wille þis workes gode, for him þat boyht us in þe rode; fram his side ran þe blode, so dere he gan vs bie— for sothe i tel him mor þan wode þat hantit licherie. 67. A Bidding Prayer. Cotton MS. Cleopatra B. vi. [B]idde huue with milde steuene, til vre fader þe king of heuene In þe mununge of cristis pine, For þe lauerd of þis hus and al lele hine, for alle cristinfolk that is in gode lif, that god schilde ham to-dai fro sinne and fro sithe, for alle tho men that are in sinne bunden that ihesu crist ham leyse for is hali wndes, for quike and for deade and al mankinde, and þat ws here god don, in heuene mot þai it finde, and for alle þat on herþe vs fedin and fostre, saie we nu alle þe hali pater noster. [U]re fadir þat hart in heuene halged be þi name, with giftis seuene Samin cume þi kingdom, Þi wille in herþe als in heuene be don, vre bred þat lastes ai gyue it hus þis hilke dai, and vre mis-dedis þu forgyue hus, als we forgyue þaim þat misdon hus, and leod us in-tol na fandinge, bot frels us fra alle iuele þinge. am[en] 68. Our Lady Help Us at Our Ending. Cotton MS. Cleopatra B. vi. [M]aidin and moder þat bar þe heuene-kinge, Wer us fro ure wyþer-wines at ure hending, Blisced be þe pappis þat godis sone sauk Þat bargh ure kinde þat þe nedre bysuak. Moder of milce and maidin mari, help us at ure hending for þi merci. þat suete ihesu þat born was of þe, þu giue us in is godhed him to se. Ihesus for þi moder luue and for þin hali wndis, þu leise us of þe sinnes þat we are in-ne bunde. 69. In Sign of Love to Man. B.M. MS. Addit. 11579. Anglice ad idem Man, folwe seintt Bernardes trace And loke in ihesu cristes face, How hee lut hys heued to þe Swetlike for to kessen þe, And sprat hise armes on þe tre, Senful man, to klippen þe. In sygne of loue ys open his syde; Hiis feet y-nayled wid þe tabyde. Al his bodi is don on rode, Senful man, for þyne goode. 70. Decem Precepta. [A.] A. Trinity Coll. Camb. MS. 43. Decem precepta Ne haue þou no god botin on, Idel oth ne suere þou non, Halidai þane schalt tou iemen, Fadir &amp; moder þou salt quemen, Ne reue þou no man his lif, Ne haue þou bot tin owene wif, Be neiþir þef ne þefis fere, Ne fals witnesse þat tu ne bere, þi neiebores housis ierne þou nout, Ne wif ne maidin ne his aut. 70. Decem Precepta. B.] B. Emmanuel Coll. Camb. MS. 27. No god ne haue þov boten on, Hys name þov na?t an ydel don, Holiday þov hold ful wel, ffader and Moder wrschepe ber, Bi-nym þov noe Man his lif, Ne for-lie þov na?t his wif, Ne no þing þat þov ne stele, Ne false witnasse þat þov ne bere, Ne ?urn na?t oþer Mannes wif, Ne no þing þat toe him biliþ. þe on þat haueþ þes worlde i wolde þes ten hestes us biddeþ holde. 71. Proprietates Mortis. Trinity Coll. Camb. MS. 43. Wanne mine eyhnen misten, and mine heren sissen, and mi nose koldet, and mi tunge ffoldet, and mi rude slaket, And mine lippes blaken, and mi muþ grennet, and mi spotel rennet, and min her riset, and min herte griset, and mine honden biuien, and mine ffet stiuien, al to late, al to late, wanne þe bere ys ate gate. Þanne y schel fflutte ffrom bedde te fflore, ffrom fflore to here, ffrom here to bere, ffrom bere to putte, and te putt ffor-dut. þanne lyd min hus vppe min nose, off al þis world ne gyffe ihic a pese. 72. A Song of Lewes. MS. Harley 2253. Sitteþ alle stille &amp; herkneþ to me! þe kyng of alemaigne, bi mi leaute, þritti þousent pound askede he fforte make þe pees in þe countre, ant so he dude more. Richard, þah þou be euer trichard, tricchen shalt þou neuermore! Richard of alemaigne, whil þat he wes kyng He spende al is tresour opon swyuyng, Haueþ he nout of walingford o ferlyng; let him habbe ase he brew, bale to dryng, Maugre Wyndesore. Richard, þah þou be euer trichard, tricchen shalt þou neuer more! Þe kyng of alemaigne wende do ful wel, he saisede þe mulne for a castel, wiþ hare sharpe swerdes he grounde þe stel, he wende þat þe sayles were mangonel to helpe Wyndesore. Richard, &amp;c. Þe kyng of alemaigne gederede ys host, makede him a castel of a mulne post, wende wiþ is prude ant is muchele bost, brohte from alemayne mony sori gost to store Wyndesore. Richard, &amp;c. By god þat is abouen ous, he dude muche synne þat lette passen ouer see þe erl of Warynne; he haþ robbed engelond, þe mores ant þ[e] fenne, þe gold ant þe seluer and yboren henne for loue of Wyndesore. Richard, &amp;c. Sire simond de mountfort haþ suore bi ys chyn, heuede he nou here þe erl of waryn, shulde he neuer more come to is yn, ne wiþ sheld ne wiþ spere ne wiþ oþer gyn, to help of Wyndesore. Richard, &amp;c. Sire simond de montfort haþ suore bi ys top, Heuede he nou here sire hue de bigot, al he shulde quite here tuelfmoneþ scot, shulde he neuer more wiþ his fot pot to helpe Wyndesore. Richard, &amp;c. Be þe luef be þe loht, sire edward, þou shalt ride sporeles o þy lyard al þe ryhte way to douere ward; shalt þou neuermore breke foreward, Ant þat reweþ sore. Edward þou dudest ase a shreward, forsoke þyn emes lore. Richard, &amp;c. 73. From Earth to Earth. MS. Harley 2253. Erþe toc of erþe, erþe wyþ woh, Erþe oþer erþe to þe erþe droh, Erþe leyde erþe in erþene þroh— Þo heuede erþe of erþe erþe ynoh. 74. On the Follies of Fashion. MS. Harley 2253. Lord þat lenest vs lyf ant lokest vch-an lede, fforte cocke wiþ knyf nast þou none nede, boþe wepmon &amp; wyf sore mowe drede lest þou be sturne wiþ strif for bone þat þou bede In wunne, þat monkune shulde shilde hem from sunne. Nou haþ prude þe pris in euervche plawe, by mony wymmon vnwis y sugge mi sawe, for ?ef a ledy lyne is leid after lawe, vch a strumpet þat þer is such drahtes wl drawe; In prude vch a screwe wol hire shrude þah he nabbe nout a smok hire foule ers to hude. ffurmest in boure were boses ybroht, leuedis to honoure, ichot he were wroht, vch gigelot wol loure bote he hem habbe soht, such shrewe fol soure ant duere hit haþ aboht. In helle wiþ deueles he shulle duelle, for þe clogges þat cleueþ by here chelle. Nou ne lackeþ hem no lyn boses in to beren; He sitteþ ase a slat swyn þat hongeþ is eren. such a ioustynde gyn vch wrecche wol weren, al hit comeþ in declyn þis gigelotes geren. Vp o lofte þe deuel may sitte softe &amp; holden his halymotes ofte. ?of þer lyþ a loket by er ouþer e?e þat mot wiþ worse be wet for lac of oþer le?e, þe bout &amp; þe barbet wyþ frountel shule fe?e. Habbe he a fauce filet he halt hire hed he?e to shewe þat heo be kud &amp; knewe for strompet in rybaudes rewe. [88. A Prayer of Penitence to God Almighty. B.] B. Pratt MS. God þat alle my?tes may, in heuene and erþe wille is oo; I haue ben tynt many a day, eerly &amp; late haue y ben þi foo. I was to wyte y wiste my lay, &amp; euer haue holden me þer fro; But ful of mercy þou art ay, and y am vnredy to goo. To go to hym þat has us bou?t, my goode dedis are ful smalle; And my werkis were þorou sou?t, þe best is bitterer þan þe galle. Þe goode y knew &amp; wolde it nou?t, in folies me was lef to falle; Þus wittand haue y wrongli wrou?t, y knowe my-self for worst of alle. But god, þat was done on rode &amp; al þis world schal forþre and fille, To erþe þou come for oure gode; þat y haue mys done me likes ylle. Euere a?en þee stifly I stoode, erly and late, loude &amp; stille. Of alle my werkis y knowe noon gode, but, lord, of me þou do þi wille. My herte wolde y neuere bowe, ne to my kyndliche lord drawe; My moost foo wolde y gladliest trowe, of þee, god, stode y neuere awe; I holde me wel worse þan a iewe, and y cowde my gilte knawe. Now mercy, lord, &amp; on me rewe! &amp; reise up þat is falle so lawe. God, þat þis world shal lede &amp; al þing þou hast in wolde, To erþe þou come for oure nede, for us þou was boþe bou?t &amp; solde. If y be demed after my dede on domes day, when ri?t is tolde, To se þi semeli sidis blede, þere to speke y am vnbolde. Vnbolde y am to byd bote, &amp; al vnredy of my rese; Þi wille welke y neuere fote, but to my foli as first y chese, Ful redy at my hert rote. þe goode werkis y þere lese— Mercy, lord, &amp; be my bote, for y am bowne to make my pese. Bowne y am to bid bote. allas! lord, what shal y say? þy wille welke y neuere fote syn first þat euer y mynne may. I haue ben fals in crop &amp; rote, to wickid werkis my wille was ay; Mercy, lord, and be my bote! god, þat alle my?tes may! Amen.</field>
   </doc>
</add>