<?xml version="1.0" encoding="UTF-8"?>
<add>
   <doc>
      <field name="author_display">The Clarendon Press</field>
      <field name="author_facet">The Clarendon Press</field>
      <field name="author_sort_facet">the clarendon press</field>
      <field name="author_text">The Clarendon Press</field>
      <field name="composition_era_facet">20th Century</field>
      <field name="composition_era_facet">1900's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2140.xml</field>
      <field name="date_indexed_facet">201909240352</field>
      <field name="date_text">1907</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464528</field>
      <field name="language_facet">English</field>
      <field name="main_title_display">The Proverbs of Alfred</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">The Proverbs of Alfred</field>
      <field name="title_facet">proverbs of alfred</field>
      <field name="title_sort_facet">proverbs of alfred</field>
      <field name="title_text">The Proverbs of Alfred</field>
      <field name="year_display">1907</field>
      <field name="year_facet">1907</field>
      <field name="year_multisort_i">1907</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464528&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464528&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;The Proverbs of Alfred&lt;/displayTitle&gt;</field>
      <field name="desc_meta_file_display">&lt;sortTitle&gt;proverbs of alfred&lt;/sortTitle&gt;</field>
      <field name="desc_meta_file_display">&lt;displayDate&gt;1907&lt;/displayDate&gt;</field>
      <field name="desc_meta_file_display">&lt;sortDate&gt;1907&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;The Proverbs of Alfred&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Oxford&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;The Clarendon Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1907&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2570&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;xlvi, 94, [7] p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Proverbs of Alfred&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 41 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only Trinity College ms. included.&lt;/description&gt;</field>
      <field name="desc_meta_file_display">&lt;description type="note"&gt;Middle English poetry.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">Square brackets denote editorial insertions or emendations.</field>
      <field name="fulltext">‘Alfred the king, Englelondes deorling.’ Layamon's Brut, i. 269.</field>
      <field name="fulltext">[THE PROVERBS OF ALFRED] At Siforde setin kingis monie, fele biscopis, and fele booc-lerede, erles prude, and cnihtes egleche; þer was erl [Alfrich], of þe lawe suiþe wis, and eke Alfred, Englene herde, Englene derling; in Engelonde he was king. Hem he gon lerin, so ?e mu?en i-herin, hu [hi hure] lif lede shuldin. Alfred, he was in Engelonde a king, wel swiþe strong and lufsum þing. He was king and clerc, ful wel he louede Godis werc. He was wis on his word, and war on his werke; he was þe wisiste mon þat was in Engelonde on. Þus quad Alfred, Englene frouere: ‘wolde ?e, mi leden, lustin ?ure louird, and he ?u wolde wissin of wi[s]liche þinges, hu ?e mihtin in werelde wurshipe weldin, and eke ?ure saulle samne to Criste.’ Wise werin þe sawen of king Alfred: ‘Arme and edie ledin, of liuis dom: þat ?e alle dredin ?ure drihtin Crist, lovin him and likin; for he is louird ouir lif. He is one god ouer alle godnesse; and he is gleu ouer alle glade þinges; He is one blisse ouer alle blithnesse. He is one mon[ne] mildist maister; He is one folkes fadir and frouere. He is one riht-wis, and suo riche king, nat him shal ben wone no-þing of his wille, hwo him her on worulde wurþin þenkeþ.’ Þus quad Alfred, Englene frouere: ‘May no riche king ben onder Crist seluen, bote-?if he be booc-[i]lerid, and [he] hi[s] writes wel [i]kenne, and bote he cunnie letteris lokin him-seluen, hu he shule his lond laweliche holden.’ Þus quad Alfred: ‘Þe erl and þe eþeling þo ben vnder þe king, þe lond to leden mid laweliche dedin. Boþe þe clerc and þe cniht demen euenliche riht. For aftir þat mon sowiþ al suich shal he mowin; and eueriches monnes dom to his o?e dure cherrið.’ Þus quad Alfred: ‘Þe cniht bihouiþ kenliche to cnowen forto weriin þe lond of here and of heregong; þat þe riche habbe gryþ, and the cherl be in friþ his sedis to sowin, his medis to mowen; his plouis to driuin to ure alre bi-lif: þis is þe cnihtes la?e; loke þat hit wel fare.’ The line numbering follows a second ms. printed in parallel with the Trinity ms. in the source volume. There are additional lines in the second manuscript at this point, but no indication that any text is missing from the Trinity ms. Þus quad Alfred: ‘Wiðouten wisdom[e] is wele ful vnwurð; for þau[h] o mon hadde hunt-seuinti acreis, and he [is hauede sowen al] mid rede golde, and þe gold grewe so gres deþ on þer erþe, ne were his wele nouht þe vurþere, bote he him [of] fremede frend y-werche. For hwat is gold bute ston, bute it habbe wis mon?’ Þus quad Alfred: ‘Shulde nefere wis mon ?iuen him to uuele, þoch he his wise wel ne like; ne þeoh he ne welde al þat he wolde. For God may ?iuen, þanne he wele, good after yuil, wele after wrake; so wel him þet mot shapen.’ Þus quad Alfred: ‘Stronge it is to rowen a?en þe se-flod; so it is to swinkin again unselþe. Ac wel is him a-?ueþe þe [swich swinker] was, þanen her on werlde welþe to winnen, [þat] he mu?e on elde ed[i]nesse holdin, [þat h]e mihte [mid] his welþe werchin Godis wille; [þ]enne is his ?ueþe swiþe wel bito?en.’ Þus quad Alfred: ‘Monimon weniþ þat he wenen ne þarf, longes liuis; ac him schal le?en þat wrench! For þanne he his lif alre beste trowe, þenne shal he letin lif his o?ene. Nis no wurt woxen on wode ne on felde, þet euure mu?e þe lif up-helden. wot no mon þe time hwanne he shal henne rimen; ne no mon þen ende hwen he shal henne wenden. Drihtin hit one wot, domis louird, hwenne we ure lif letin schullen.’ Þus quad Alfred: ‘?if þu hauest welþe a wold in þis werlde, ne þinc þu neure for-þi al to wlonc wurþen. Ahte nis non eldere stren, ac it is Godis lone; hwanne hit is his wille, þer-fro we shullen wenden, and ure o?ene lif mid sorw letin. Þanne schullen ure fon to ure fe gripen, welden ure madmes, and lutil us bimenen.’ Þus quad Alfred: ‘Leue þu þe nouht to swiþe up þe se-flod; ?if þu hauest madmes monie and moch[e], gold and siluir, it shal wurþen to nouht; to duste it shal driuen. Drihtin shal liuin eure. Moni mon for his gold hauið Godis erre, and þuruh his siluer his saulle he forleseð. Betere him were iborin þat he nere!’ Þus quad Alfred: ‘Lustlike lust me, lef [and] dere, and ich her ?u wille leren, þenes mine, wit and wisdom þe[t] alle welþe ouer-goð. siker he may [sitte], and hwo [him] mid senden. For þoch his welþe him at-go, his wit ne wen[t] him neuere fro. Ne may he neuir for-farin hwo him to fere haueþ, hwilis þat his lif lesten may.’ Þus quad Alfred: ‘?if þu hauist sorwe, ne say þu hit þin are?e; sey it þin sadilbowe, and rid þe singende. Þanne saiþ þe mon þat ti wise ne can, þat þe þine wise wel þe likiþ. Sore?e ?if þu hauist, and te are?e hit seð, bi-foren, he þe bimenið, bi-hindin, he þe scarneð. Þu hit miht seien swich mon þat it þe ful wel on; swich mon þu maist seien þi sor, he wolde þat þu heuedest mor! For-þi hit, in þin herte one, for-hele hit wið þin are?e. Let þu neuere þin are?e witin al þet þin herte þenkeþ.’ Þus quad Alfred: ‘Ne shal þu [neuer] þi wif bi hire wlite chesen; ne [hire] for non ahte to þine bury bringen, er þu hire costes [lerne, þe he] cuþe. For moni mon for ahte iuele ihasteð; and ofte mon on faire fokel cheseð. wo is him þat iuel wif bringið to his cot-lif! So [him] is oliue þat iuele wiueð. For he shal him often dreri maken.’ Þus quad Alfred: ‘wurþu neuere swo wod, ne so [wyn]-drunken, þat euere sai[?e] þu þi wif al þat þi wille be. For if hue se?e þe biforen þine fomen alle, and þu hire mid worde wraþed hauedest, he ne shold it leten, for þinge liui?inde, þat he ne sholde þe up-breidin of þine bale-siþes! wimmon is word-wod, and hauiþ tunge to swift; þauh he hire-selue wel wolde, ne mai he it nowiht welden.’ Þus quad Alfred: ‘Idilschipe and orgul-prude, þat leriþ ?ung wif leþere þewes, and often to þenchen don þat he ne scholde; ?if he for-swunken swoti were swo hie ne þohte; ac þoh hit is iuel to bewen þat [trewe] ben ne wille. For ofte museð þe catt after þe moder. [Hwoso] lat his wif his maister wurþen, [ne] shal he neuer ben his wordes louerd; ac he shal him rere drei?e, and moni tene selliche hauen. Selden shal he ben on sele.’ Þus quad Alfred: ‘Moni appel is wið-uten grene, briht on leme, and bitter wið-innen. So is moni wimmon in hire [fader] bure; schene under schete, and þoh hie is [schondes ful] in an stondes hwile. Swo is moni gadeling godelike on horse, wlanc on wei?e and unwurþ on wike.’ Þus quad Alfred: [‘Ared-tu] noht to swiþe þe word of þine wiue; For þanne hue beð iwraþed mid wordes oþer mid dedes, wimmon wepeð for mod ofter þanne for eni god; and ofte, lude and stille, for to wurchen hire wille, Hue wepeð oþer-hwile hwen hue þe wille biwilen. Salomon hit hauith isaid, hue can moni yuel reid. Hue ne mai hit non oþir don, for wel erliche hue hit bi-gan. Þe mon þat hire red folewiþ, he bringeþ him to seru?e. For hit is said in lede, “Cold red is quene red.” I ne sa[i]?e it nocht bi-þan þat god þing [n]is god wimmon, þe mon þat michte hire cnowen and chesen hire from oþere.’ Þus quad Alfred: ‘Mani mon weniþ þat he wenin ne þarf, frend þat he habbe þer mon him faire bihait; seieþ him faire bi-foren, fokel at-hinden. So mon mai welþe lengest helden. Gin þu neuere leuen alle monnis spechen, ne alle þe þinge þat þu herest singen. For moni mon hauiþ fikil mod, and he is monne cuð; Ne shaltu neuere knowen hwanne he þe wole bikechen.’ Þus quad Alfred: ‘Þurh sa?e mon is wis, and þurh selþe mon is gleu; þurh lesin[ge] mon is loð, and þurh luþere wrenches vnwurþ; And hokede honden make þen mon his heuid to lesen. Ler þu þe neuer ouer mukil to le?en; ac loke þine nexte, he is atte nede god; and frendschipe o werlde fairest to wurchen wið pouere and wið riche, wið alle men iliche. Þanne maist þu sikerliche seli sittin, and faren ouer londe hwar-so beþ þi wille.’ Þus quad Alured: ‘Werldes welþe to wurmes shal wurþien; and alle cunnes madmes to noht shulen melten: and ure lif shal lutel lasten. For [þoh] þu, mon, weldest al þis middelerd, and alle þe welþe þat þer-inne woniþ, ne miht þu þi lif lengen none hwile. Bote al þu it shalt leten one lutele stunde; and al þi blisse to bale shal iwurþen, bote-?if þu wurche wille to Criste. For[þi] biþenk[e] we [on] þe wis us seluen to leden ure lif so God us ginnið leren; þenne mu?e we wenen þat he us wile wurþen. For swo saide Salomon, þe wise Salomon, wis is þat wel [deþ] hwile he in þis werld[e] [beþ]; euere at þen ende he comið þer he hit findiþ.’ Þus quad Alfred: ‘Be þu neuere to bold to chiden a?en oni scold, ne mid manie tales to chiden a?en alle dwales. Ne neuere þu biginne to tellen newe tidinges at neuere nones monnis bord; ne haue þu to fele word. Þe wise mon mid fewe word can fele biluken; and sottis bolt is sone ischoten; for-þi ich telle him for a dote þat saiþ al his y-wille þanne he shulde ben stille. For ofte tunge brekiþ bon, [þeih he habbe] hire-selue non.’ Þus quad Alfred: ‘Wis child is fadiris blisse.— ?if it so bitidiþ þat þu child weldest, þe hwile þat hit is litil þu lere him monnis þewis. Þanne hit is woxin, he shal wende þerto; þanne shal [þi] child þas þe bet wurþen. Ac ?if þu les him welden al his owene wille, þanne he comiþ to elde, sore it shal him rewen; and he shal banne þat wiht þat him first ta?te; þanne shal þi child þi forbod ouer-gangin. Beter þe were, child þat þu ne hauedest; for betere is child vnboren þenne vnbeten.’ Þus quad Alfred: ‘Drunken and vndrunkin, eyþer is wisdom wel god; þarf no mon drinkin þe lasse þan he be wið-alle wis. Ac [?if] he drinkiþ and desieþ þere amor?e, so þat he, fordrunken, desiende wercheþ, he shal ligen long a-nicht, litil shal he sclepen; him sukeþ sore?e to so deð þe salt on fles[she]; sukeþ þuru his liche so [deþ þuru] liche blod. and his mor?e-sclep shal ben muchil lestin[de], [hwoso] þe swo on euen yuele haueð ydronken.’ Þus quad Alfred: ‘wurþu neuere so wod, ne so desi of þi mod, þat euere s[a]i?e þi frend al þat þe likiþ, ne alle þe þonkes þat þu þoh hauist; for ofte sibbie men foken hem bituenen, and ef it so bilimpiþ lo[þ]e þat ?e wurþen, þanne wot þi fend þat er wiste þi frend. Betere þe bicome þi word were helden; for þanne muð mameliþ more þanne hit sholde, þanne schulen his eren ef[t] it iheren.’ Þus quad Alfred: ‘?if þu frend bi-?ete mid þi fre bi?ete, loke þat þu him þeine mid alle þeuues þine, loke þat he þe be mid bi-foren and bi-hinden; þe bett he shal þe reden at alle þine neden; on him þu maist þe tresten ?if his trowþe de?h. Ac ?if þu hauist a frend to-day, and to-moreuin driuist him awei, þenne bes þu one al-so þu er were; and þanne is þi fe for-loren, and þi frend boþen; betere þe bicome frend þat þu neuedest.’ Þus quad Alfred: ‘?if þu hauist du?eðe, and drihten [it] þe sendeþ, ne þenk þu neuere þi lif to narruliche leden, ne þine faires to faste holden. For þer ahte is [i]hid, þer is armþe i-noh; and siker ich it te sai?e, letet ?if þe likeþ, swich mon mai after þe þi god welden, ofte binnen þine burie bliþe wenden, þat [þe] ne wele heren mid muþe mone?en; ac euere him of-þinkeþ þen he [of] þe þenkeð.’ Þus quad Alured: ‘Elde cumið to tune mid fele vnkeþe costes, and doþ þe mon to elden, þat ne mai he him noht welden. Hit makiþ him wel vn-meke, and binimiþ him his mi?te. ?if it swo bitideð þat þu her so longe abidist, and þu in þin elde werldes welþe weldest, þi du?eþe gin þu delen þine dere frend[e] hwile þine da?es du?en, and þu þe-seluen liue mowe. Haue þu none leue to [þo] þat after þe bileueð, to sone ne to douhter, ne to none of þine foster. For fewe frend we schulen finden þanne we henne funden; for he þat is ute bi-loken he is inne sone for-?eten.’ Þus quad Alured: ‘?if þu i þin elde best welþes bidelid, and þu ne cunne þe leden mid none cunnes listis, ne þu ne mo?e mid stren?þe þe-seluen steren, þanne þanke þi louerd of alle his lone, and of alle þine owene liue, and of þe da?is liht[e], and of alle murþe þat he for mon makede; and hweder-so þu wendes, sei þu, atten ende, “wurþe þat iwurþe, iwurþe Godes wille!”’ Þus quad Alured: ‘Sone min swo leue, site me nu bisides, and ich þe wile sei?en soþe þewes.— Sone min, ich fele þat min her falewiþ, and min wlite is wan, and min herte woc. Mine da?is aren nei done, and we shulen unc to-delen; wenden ich me shal to þis oþir werlde, and þu shalt bileuen in alle mine welþe. Sone min, ich þe bidde, þu art mi barin dere, þat þu þi folk[e] be fader, and for louerd; fader be þu wið child, and be þu widewis frend; þe arme gin þu froueren, and þe woke gin þu coueren; þe wronge gin þu rihten mid alle þine mihten; and let þe, sune, mid lawe, and louien þe [shal] dri?ten; and ouer alle oþir þinge God be þe ful [in] minde, and bide þat he þe rede at alle þine dedis; þe bet shal [he] þe filsten to don al þine wille.’ Þus quad Alured: ‘Sone min so dere, do so ich þe lere. Be þu wis on þi word[e] and war o þine speche; þenne shulen þe louien leden alle. Þe ?unge mon do þu lawe, [þan] elde lat his lond hauen. Drunken mon ?if þu metes in weis oþer in stretes, þu ?ef him þe weie reme, and let him forð gliden. Þanne miht þu þi lond mid frendschipe helden. Sone, þu best bus [to] þe sot of bismare-word, and bet him siþen þer-mide þat him ginne to smerten. And, baren, ich þe bidde, ?if þu on benche sittest, and þu þen beuir hore sixst þe bi-foren stonden, buh þe from þi sete, and bide him sone þer-to; þanne welle he sa?in sone on his worde, “wel worþe þe [wite] þat þe first ta?te!” Site þanne siþin bisiden him-seluen, for of him þu mi?t leren listis and fele þeues; þe baldure þu mi?t ben; lere þu his reides! for þe elder mon me mai of-riden betere þenne of-reden.’ Þus quad Alured: ‘Sone min so dere, ches þu neuere to fere þen luþere lusninde mon; for he þe wile wrake don. From þe wode þu miht te faren wið wilis and wið armes; ac þanne þu hit lest wenest, þe luþere þe biswikeþ. Þe bicche bitiþ ille þauh he berke stille; so deþ þe lusninde luþere mon, ofte, hwen he dar it don; hwan he be wiþ-uten stille, he bit wiþ-innin ille. and al bi-fuliþ he his frend hwen he him vnfoldiþ.’ Þus quad Alured: ‘Leue sone dere, ne ches þu neuere to fere þen hokerfule lese mon; for he þe wole gile don. He wole stelin þin ahte and keren, and listeliche onsuerren; so longe he wole be [þe] bi, he wole bringin on and tuenti to nouht, for soþe ich tellit þe; and oþer he wole li?en and hokerful ben þuru hoker, and lesing þe aloþeð alle men þat hen ycnoweð. Ac nim to þe a stable mon þat word and dede bi-sette con, and multeplien eure god; a such fere þe is help in mode.’ Þus quad Alured: ‘Leue sone dere, ne ches þu neuere to fere littele mon, ne long, ne red, ?if þu wult don after mi red. Þe luttele mon he is so rei, ne mai non him wonin nei; so worð he wole him-seluen ten, þat his louird maister he wolde ben; bute he mote himseluen pruden, he wole maken fule luden; he wole grennen, cocken, and chiden, and euere faren mid vn-luden. ?if þu me wult ileuen, ne mai me neuer him quemen. Þe longe mon is leþe-bei, selde comið his herte rei; he hauiþ stoni herte, no-þing him ne smerteþ; bi forð da?es he is aferd of sticke and ston in huge werd; ?if he falliþ in þe fen, he þewiþ ut after men; ?if he slit in-to a diche, he is ded witerliche. Þe rede mon he is a qued, for he wole þe þin iuil red; he is cocker, þef, and horeling, scolde, of wreche-dome he is king. Ich ne s[e]i?e nouht bi-þan þat moni ne ben gentile man; þuru wis lore and genteleri[e] he amendiþ huge companie.</field>
   </doc>
</add>