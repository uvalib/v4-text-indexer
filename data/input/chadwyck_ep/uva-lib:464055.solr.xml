<?xml version="1.0" encoding="UTF-8"?>
<add>
   <doc>
      <field name="author_display">[Printed for The Scottish Text Society by] William Blackwood and Sons</field>
      <field name="author_facet">[Printed for The Scottish Text Society by] William Blackwood and Sons</field>
      <field name="author_sort_facet">printed for the scottish text society by william blackwood and sons</field>
      <field name="author_text">[Printed for The Scottish Text Society by] William Blackwood and Sons</field>
      <field name="composition_era_facet">19th Century</field>
      <field name="composition_era_facet">1890's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.1483.xml</field>
      <field name="date_indexed_facet">201909240352</field>
      <field name="date_text">1897</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464055</field>
      <field name="language_facet">English</field>
      <field name="main_title_display">The Pistill of Susan</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 19th century</field>
      <field name="subject_text">English poetry -- 19th century</field>
      <field name="title_display">The Pistill of Susan</field>
      <field name="title_facet">pistill of susan</field>
      <field name="title_sort_facet">pistill of susan</field>
      <field name="title_text">The Pistill of Susan</field>
      <field name="year_display">1897</field>
      <field name="year_facet">1897</field>
      <field name="year_multisort_i">1897</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464055&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464055&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;The Pistill of Susan&lt;/displayTitle&gt;</field>
      <field name="desc_meta_file_display">&lt;sortTitle&gt;pistill of susan&lt;/sortTitle&gt;</field>
      <field name="desc_meta_file_display">&lt;displayDate&gt;1897&lt;/displayDate&gt;</field>
      <field name="desc_meta_file_display">&lt;sortDate&gt;1897&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;The Pistill of Susan&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Edinburgh&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;[Printed for The Scottish Text Society by] William Blackwood and Sons&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1897&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2535&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;xc, 481, [20], vi p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 19th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;19th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Pistill of Susan&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 28 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only "The Pistill of Susan" included.&lt;/description&gt;</field>
      <field name="desc_meta_file_display">&lt;description type="note"&gt;Middle English poetry.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">THE PISTILL OF SUSAN. I Per was in Babiloine a bern, in þat borw riche, Þat was a Ieu? ientil, and Ioachin he hiht; He was so lele in his lawe, þer liued non him liche, Of alle riche þat renke arayes he was riht. His Innes and his orchardus were with a dep dich, Halles and herbergages, hei? vppon heiht; To seche þoru þat cite þer nas non sich, Of erbus and of erberi, so auenauntliche I-diht Þat day, Wiþ Inne the sercle of sees, Of Erberi and Alees, Of alle Maner of trees Soþely to say. II He hed a wif hi?t Susan, was sotil and sage; Heo was Elches dou?tur, eldest and eyre, Louelich and lilie whit, on of þat lynage, Of alle fason of foode frelich and feire. Þei lerned hire lettrure of þat langage, Þe Maundement of Moises þei marked to þat may, To þe Mount of Synai þat went in Message, Þat þe Trinite bitok of tables a peire To Rede. Þus thei lerne hire þe lawe, Cleer Clergye to knawe, To God stod hire gret awe, Þat wlonkest in weede. III He hedde an orchard newe, þat nei?ed wel nere, Þer Iewus with Ioachim priueliche gon playe; For he real and riche of rentes euer þere, Honest and auenaunt, and honorablest aye. Iwis, þer haunted til her hous, hende, ?e mai here, Two domus of þat lawe, þat dredde were þat day, Preostes and presidens preised als peere, Of whom vr souerein lord sawes gan say, And tolde How heor wikkednes comes Of þe wrongwys domes Þat þei haue gyue to gomes, Þis Iuges of olde. IV Þus þis dredful demers on daies þider drewe, Al for gentrise and Ioye of þat Iuwesse, To go in his gardeyn, þat gayliche grewe, To fonge flourus and fruit, þou?t þei no fresse; And whon þei sei? Susan, semelich of hewe, Þei weor so set vppon hire, mi?t þei not sese. Þei wolde enchaunte þat child; hou schold heo eschewe? And þus þis cherlus vnchaste in chaumbre hir chese, Wiþ chere. Wiþ two Maidenes al on, Semelyche Suson, On dayes in þe merion, Of Murþes wol here. V Whon þeos perlous prestes perceyued hire play, Þo þou?te þe wrecches to bewile þat worly in wone; Heore wittes wel waiwordus þei wrethen awai, And turned fro his teching, þat teeld is in trone. For siht of here souerayn, soþli to say, Heore hor heuedus fro heuene þei hid apon one; Þei cau?t for heor couetyse þe cursyng of kai, For ri?twys Iugement recordet þei none, Þey two. Euery day bi day In þe Pomeri þei play, Whiles þei mihte Susan assay, To worchen hire wo. VI In þe seson of somere, with Sibell and Ione, Heo greiþed hire til hire gardin, þat growed so grene, Þer lyndes and lorers were lent vpon lone, Þe sauyne and sypres, selcouþ to sene, Þe palme and þe poplere, þe pirie, þe plone, Þe Iunipere ientel, Ionyng bi-twene, Þe rose ragged on rys, richest on Rone, Iþeuwed with þe þorn trinaunt to sene, So tiht; Þer weore Pope-iayes prest, Nihtyngales vppon nest, Bliþest Briddes o þe best, In Blossoms so briht. VII Þe Briddes in Blossoms þei beeren wel loude, On olyues and amylliers, and al kynde of trees, Þe popeiayes perken and pruynen for proude, On peren and pynappel þei ioyken in pees; On croppus of canel keneliche þei croude, On grapes þe goldfinch þei gladen and glees; Þus schene briddus in schawe schewen heore schroude, On Firres and fygers þei fongen heore seetes, In Fay; Þer weore growyng so grene Þe Date wiþ þe Damesene; Turtils troned on trene By sixti I say?. VIII Þe fyge and þe filbert were fode med so fayre, Þe chirie and þe chestein, þat chosen is of hewe, Apples and Almaundus þat honest are of ayre, Grapus and garnettes gayliche þei grewe, Þe costardes comeliche in cuþþes þei cayre, þe Britouns, þe Blaunderers Braunches þe bewe, Fele flourus and fruit, frelich of flayre, With wardons winlich and walshe notes newe, Þey waled. Ouer heor hedes gon hyng Þe wince and þe wederlyng, Spyces speden to spryng, In Erbers enhaled. IX Þe chyue and þe chollet, þe chibolle, þe cheue, Þe chouwet, þe cheuerol, þat schaggen on niht, Þe persel þe passenep, poretes to preue, Þe pyon, þe peere, wel proudliche Ipiht; Þe Lilye, þe louache, launsyng wiþ leue, Þe sauge, þe sorsecle, so semeliche to siht; Columbyne and Charuwe clottes þei creue, With Ruwe and Rubarbe, Ragget ariht, No lees; Daysye and Ditoyne, Ysope and Aueroyne, Peletre and Plauntoyne Proudest In pres. X Als þis schaply þing ?ede in hire ?arde, Þat was hir hosbondus and hire, þat holden with hende, “Nou folk be faren from us, þar us not be ferde; Aftur myn oynement warliche ?e weende. Aspieþ nou specialy þe ?ates ben sperde, For we wol wassche us Iwis bi þis welle strende.” For-þi þe wyf werp of hir wedes vn-werde, Vndur a lorere ful lowe þat ladi gan leende, So sone. By a wynliche welle, Susan caste of hir kelle; Bote feole ferlys hire bi-felle, Bi Midday or none. XI Nou were þis domus men derf drawen in derne, Whiles þei seo þat ladi was laft al hire one; Forte heilse þat hende þei hi?ed ful ?erne, With wordus þei worshipe þat worliche in wone; “Wolt þou, ladi, for loue, on vre lay lerne, And vndur this lorere ben vr lemmone? ?e ne þarf wonde for no wi?t vr willes to werne, For alle gomus þat scholde greue of gardin ar gone In Feere. ?if þou þis neodes deny, We schal telle trewely We toke þe wiþ a-voutri Vnder þis Lorere.” XII Þen Susan was serwful, and seide in hire þou?t: “I am with serwe bi-set on eueriche syde; ?if I assent to þis sin, þat þis segges haue sou?t, I be bretenet and brent in baret to byde; And ?if I nikke hem with nai, hit helpeþ me nou?t; Such toret and teone takeþ me þis tyde. Are I þat worthliche wreche, þat al þis world wrou?t, Betere is wemles weende of þis world wyde.” Wiþ þis Þo Cast heo a Careful cri, Þis loueliche ladi; Hir seruauns hedde selli, No wonder Iwis. XIII Whon kene men of hir court comen til hir cri, Heo hedde cast of hir calle and hire keuercheue; In at a priue posterne þei passen in hi, And findes þis prestes wel prest her poyntus to preue. Þo seide þe loselle aloude to þe ladi: “Þou hast gon wiþ a gome, þi god to greue, And ligge with þi lemon In a-voutri, Bi þe lord and þe lawe þat we onne leeue.” Þey swere; Alle hire seruauns þei shont And stelen a-wey in a stont; Of hire weore þei neuer wont Such wordes to here. XIV Hir kinrede, hir cosyns and al þat hire knewe, Wrong handes, Iwis, and wepten wel sore, Sykeden for susan, so semeliche of hewe, Al onwyse of þat wyf wondred þei wore. Þei dede hire in a dungon, þer neuer day dewe, While domus men were dempt þis dede to clare, Marred in Manicles þat made wer newe, Meteles, whiles þe Morwen to Middai and mare, In drede. Þer com hir fader so fre, Wiþ al his affinite; Þe prestes sauns pite, And ful of Falshede. XV Þo seide þe Iustises on bench to Ioachim þe Iewe; Þat was of Iacobus kynde, gentil of dedes: “Let senden aftur Susan, so semelych of hewe, Þat þou hast weddet to wif, wlankest in wedes; Heo was in trouþe, as we trowe, tristi and trewe, Hir herte holliche on him þat the heuene hedes.” Þus þei brou?t hire to the barre, hir bales to brewe. Nouþur dom ne deþ þat day heo ne dredes Als þare. Hir hed was ?olow as wyre Of gold fyned wiþ fyre, Hire scholdres schaply and schire, Þat bureliche was bare. XVI Nou is susan in sale, sengeliche arayed, In A selken schert, with scholdres wel schene. Þo Ros vp with rancour þe Renkes reneyed, Þis comelich accused with wordes wel kene; Homliche on hir heued heor hondus þei leyed, And heo wepte for wo, no wonder, I wene. “We schul presenten þis pleint, hou þou euer be paied, And sei sadliche þe soþ, ri?t as we haue sene, O Sake.” Þus wiþ cauteles waynt, Preostes presented þis playnt. ?it schal trouþe hem a-taynt, I dar vnder-take. XVII “Þorw-out þe pomeri we passed us to play, Of preiere and of penaunce was vre purpose; Heo com with two Maidens, al richeli þat day, In riche robus arayed, red as þe rose; Wylyliche heo wyled hir wenches a-way, And comaunded hem kenely þe ?ates to close. Heo eode to a ?ong mon in a valay, Þe semblaunt of susan wolde non suppose, For soþ! Be þis cause þat we say, Heo wyled hir wenches a-way; Þis word we witnesse for ay, Wiþ tonge and wiþ toþ. XVIII Whon we þat semblaunt sei?, we siked wel sare, For sert of hir souureyn and for hir owne sake. Vr copus weore cumberous, and cundelet vs care, But ?it we trinet a trot, þat traytur take. He was borlich and bigge, bold as a bare, More mi?ti mon þen we his Maistris to Make. To the ?ate ?aply þei ?eoden wel ?are, And he lift vp þe lach and leop ouer þe lake, Þat ?outhe. Heo ne schunte for no schame, But bouwed aftur for blame; Heo nolde cuyþe vs his name, For craft þat we couþe.” XIX Nou heo is dampned on deis, with deol þau? hir deue, And hir domus men vnduwe do hir be withdrawen. Loueliche heo louted, and lacched hir leue At kynred and cosyn þat heo hed euere iknawen; Heo asked Merci with mouþ in þis mischeue. “I am sakeles of syn,” heo seide in hir sawen; “Grete god of his grace ?or gultus for?iue, Þat doþ me derfliche be ded and don out of dawen Wiþ dere. Wolde god þat I miht Speke wiþ Ioachim a niht; And siþen to deþ me be diht, I charge hit not a pere.” XX Heo fel doun flat in þe flore, hir feere whon heo fond, Carped to him kyndeli, as heo ful wel couþe: “Iwis I wraþþed þe neuere, at my witand, Neiþer in word ne in werk, in elde ne in ?ouþe.” Heo keuered vp on hir kneos, and cussed his hand: “For I am dampned, I ne dar disparage þi mouþ.” Was neuer more serwful segge bi se nor bi sande, Ne neuer a soriore siht bi norþ ne bi souþ; Þo þare, Þei toke the Feteres of hire feete, And euere he cussed þat swete: “In oþer world schul we mete.” Seid he no mare. XXI Þen Susan þe serwfol seide uppon hi?t, Heef hir hondus on hi?, bi-held heo to heuene: “Þou maker of Middelert, þat most art of miht, Boþe þe sonne and þe see þou sette vppon seuene; Alle my werkes þou wost, þe wrong and þe riht; Hit is nedful nou þi names to nempne. Seþþe I am deolfolich dampned, and to deþ diht, Lord, herteliche tak hede, and herkne my steuene So Fre! Seþþe þou mai?t not be sene Wiþ no fleschliche eyene, Þou wost wel þat I am clene, Haue Merci nou on me.” XXII Nou þei dresse hire to deþ withouten eny drede, And lede forþ þat ladi louesum of lere. Grete god, of his grace, of gultes vn-gnede, Help with þe holi gost, and herde hir preyere. He directed þis dom and þis delful dede To Danyel þe prophete, of dedes so dere; Such ?iftes god him ?af in his ?ouþehede, ?it failed hit a fourteniht ful of þe ?ere, Nouht layne. Þo criede þat freoly foode: “Whi spille ?e Innocens blode?” And alle þe stoteyd and stode, Þis ferlys to frayne. XXIII “What signefyes, gode sone, þese sawus þat þou seis?” Þus þese Maisterful men mouþes can mele. “Þei be fendus al þe frape, I sei hit in feiþ, And in folk of I(s)rael be foles wel fele. Vmbiloke ?ou, lordes, such lawes ben leiþ, Me þinkeþ ?or dedes vnduwe such domus to dele; A?ein to þe ?ild-halle þe gomes vn-greiþ; I schal be proces apert disproue þis a-pele, For nede. Lat twinne hem in two, For now wakneþ heor wo; Þei schal graunte, ar þei go, Al heore falshede.” XXIV Þei diseuered hem sone and sette hem sere, And sodeynly askede þei brou?t into þe sale. Bi-fore þis ?onge prophete þis preost gon apere, And he him apeched sone with chekes wel pale: “Þou hast Ibe presedent, þe peple to steere, Þou dotest nou on þin olde tos in þe dismale. Nou schal þi conscience be knowen, þat euer was vnclere; Þou hast in babiloygne on benche brewed muche bale, Wel bolde. Nou schal ?or synnes be seene Of Fals domes bi-deene; For þeose In Babiloyne han bene Iugget of Olde. XXV Þou seidest þou se?e Susanne sinned in þi siht; Tel nou me trewly, vnder what tre?” “Mon, bi þe muche god, þat most is of miht, Vndur a Cyne, soþli, my seluen I hir se.” “Nou þou lyest in þin hed, bi heuen vppon hiht; An Angel with a naked swerd þe nei?es wel nere, He haþ brandist his brond brennynde so bri?t, To Marke þi middel at a Mase in more þen in þre, No lese. Þou Brak godes Comaundement, To sle such an Innocent, Wiþ eny fals Iuggement Vn-duweliche on dese.” XXVI Nou is þis domus mon withdrawen withouten eni drede, And put into prison a?eyn in-to place, Þei brou?ten þe toþur forþ whon þe barn bede, To fore þe folk and þe faunt freli of face. “Cum forþ, þou corsed caytif, þou Canaan,” he sede; “Bi-cause of þi couetise þou art in þis case; Þou hast disceyuet þi self with þin oune dede; Of þi wit for a wyf bi-wiled þou wase In wede. Þou sey nou, so mote þou þe, Vnder what kynde of tre Semeli susan þou se Do þat derne dede. XXVII Þou gome of gret elde, þin hed is grei hored, Tel hit me treweli, ar þou þi lyf tyne.” Þo þat roþly cherl ruydely rored, And seide bifore þe prophet: “þei pleied bi a prine.” “Nou þou liest loude, so helpe me vr lord; For fulþe of þi falshed þou schalt ha euel pine; Þou and þi cursed cumpere, ?e mou not a-corde. ?e schul be drawen to þe deþ þis dai ar we dine, So Raþe. An angel is neih honde, Takes þe domes of ?or honde, Wiþ a brennynge bronde, To byte ?ou baþe.” XXVIII Þen the folk of Israel felle vppon knes, And lowed þat loueli lord, þat hire þe lyf lent; Alle þe gomus þat hire god wolde gladen and glees, Þis prophete so pertli proues his entent. Þei trompe bifore þis traiturs and traylen hem on tres Þorw-out þe Cite, bi comuyn assent. Hose leeueþ on þat lord, þar him not lees, Þat þus his seruaunt saued þat schold ha be schent, In Sete. Þis ferlys bi-fel In þe days of Danyel, Þe pistel witnesseþ wel Of þat profete. Ihesu crist wiþ mylde steuene Graunt us alle þe blisse of heuene. Amen.</field>
   </doc>
</add>