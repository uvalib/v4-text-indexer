<?xml version="1.0" encoding="UTF-8"?>
<add>
   <doc>
      <field name="author_display">Max Niemeyer</field>
      <field name="author_facet">Max Niemeyer</field>
      <field name="author_sort_facet">max niemeyer</field>
      <field name="author_text">Max Niemeyer</field>
      <field name="composition_era_facet">20th Century</field>
      <field name="composition_era_facet">1900's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2115.xml</field>
      <field name="date_indexed_facet">201909240352</field>
      <field name="date_text">1904</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464512</field>
      <field name="language_facet">English</field>
      <field name="language_facet">Latin</field>
      <field name="main_title_display">Rawlinson New Testament strophic passages</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">Rawlinson New Testament strophic passages</field>
      <field name="title_facet">rawlinson new testament strophic passages</field>
      <field name="title_sort_facet">rawlinson new testament strophic passages</field>
      <field name="title_text">Rawlinson New Testament strophic passages</field>
      <field name="year_display">1904</field>
      <field name="year_facet">1904</field>
      <field name="year_multisort_i">1904</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464512&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464512&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;Rawlinson New Testament strophic passages&lt;/displayTitle&gt;</field>
      <field name="desc_meta_file_display">&lt;sortTitle&gt;rawlinson new testament strophic passages&lt;/sortTitle&gt;</field>
      <field name="desc_meta_file_display">&lt;displayDate&gt;1904&lt;/displayDate&gt;</field>
      <field name="desc_meta_file_display">&lt;sortDate&gt;1904&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;Rawlinson New Testament strophic passages&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Halle&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Max Niemeyer&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1904&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2556&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;lat&lt;/language&gt;</field>
      <field name="desc_meta_file_display">&lt;physdesc type="extent"&gt;580, 169 p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;Rawlinson New Testament strophic passages&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 54 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only "Rawlinson NT strophic passages" included; non-English verse omitted.&lt;/description&gt;</field>
      <field name="desc_meta_file_display">&lt;description type="note"&gt;Middle English poetry.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">I. Lucas.Square brackets denote editorial insertions or emendations. 1 Luke in his lesson leres to me, How Gabryel was graythed in gracyus degre; Fro þe heuen upon hight hasted was he To Mary, þat mayden, þat fair was &amp; fre, Wiþ ane O &amp; ane I, vnto a cete þat was named Nazareth in land of Galile. 2 He marked to þat mayden myghtful of mede þat mowthed was Mary wiþouten mysdede, þat wowed was wiþ Joseph worthly in wede, And he of Dauid hows, if ye tak hede. Wiþ ane O &amp; and ane I, yhederly he yhede Vnto þat berd bowsom his bodword to bede. 3 Comly he knelt opon his o kne And putt furth his fynger full fair to þat fre. He said: hail, full of grace, god es wiþ þe, Of all berdes þat bene blyssed mot þou be. Wiþ ane O &amp; ane I, asschamed was scho And thoght: what euer menes þis message to me? 4 Styll in a stody scho stode in hir stall, þan said þe aungell: þou worthly in wall, Be noght ferd in þis fare, if ferlyes befall, Of god grace has þou geten gretest of all; Wiþ ane O &amp; ane I, sothly þou sall Consayue a child ioyfull &amp; Jesus him call. 5 He sall be gracyus &amp; gud &amp; of gret myght, And son of þe heghest here sall he hyght; In þe sege of Dauid his sete sall be dyght, And in þe hows of Jacob won sall þat wight. Wiþ ane O &amp; ane I, his ryche regne be ryght Sall neuer lessen ne leue, bot last ay in lyght. 6 Mary answerd &amp; asked: how so suld bigyn? I knew neuer in þis kyth kynde of mankyn. þan þe aungell hir warned warely wiþ wyn: þe haly gast of þi god sall lyght þe wiþin, Wiþ ane O &amp; ane I, his might more &amp; myn Vmbeschadow þe sall wiþouten ony syn. 7 Lo how Elizabeth þi cosyn [?boght], [Now] in hir eld sall [consaiue] a son [?] soght. þe sext moneth es þis, think [þou] in thoght, Scho es named baran, na barn furth [scho] broght. Wiþ ane O &amp; ane I, to neuen es þare noght Vnmyghtfull to god þat þis world wroght. 8 þan Mary full warly hir wordes gan wale: Lo here, godes seruand, [so sen] him þou sale; Als þou has said in þis tyme to me þis tale, Be it done, as þou demes, be doun &amp; bi dale. Wiþ ane O &amp; ane I, þus [hers yhe] all hale, How scho harbard wiþ þat barn þat broght vs of bale. II. Matheus. 1 Mathew his manhede [mowthed to me]. He said: Jesus was born in Bethleem Jude, When sir Herod was kyng in þat contre, And euen out of þe est come kynges thre, Wiþ ane O &amp; ane I, wiþ gyftes full fre, So þat semely þai soght to þat cete. 2 þan carpes þe kynges to haue knawyng: Whare es he þat es born to be Jewes kyng? We saw his stern in þe est spedily vpspryng, And we er boune to þat barne our [bewtese] to bring. Wiþ ane O &amp; ane I, þai spyrd of þat yhing, Bot kyng Herod had tene of þair tything. 3 He sent efter princes &amp; [prestes] of þe law And other many ma[isters restand] on raw. He enquerd, when þai [come, if þai] couth knaw, Whare swilk a barne suld be born, [offryng to schaw]. Wiþ ane O &amp; ane I, þai said in þair saw: In bethleem to be born [euen?] 4 On þis wise [þir] prophetes haue speken in þair spell: þou Bethleem of Jude, þ[us mene þai þe mell?], þe lest land ertow noght, trewly [to tell], Out of þe bese [a d]uke dight here for [to dwell]. Wiþ ane O &amp; ane I, thurgh [?] Sall he defend þe folk of all Israell. 5 Sir Herod þan carpes to þe kynges thre: Wendes sauely &amp; sekes, þe soth till yhe se; When yhe haue fonden þat barn þat [fares so] fre And do[n]e him worschep wiþ will, [wend] &amp; warn me. Wiþ ane O &amp; ane I, blyth will I be For to worschip þat wight wiþ my m[aine]. 6 When þir kynges had hard, how þat he had hyght, Ful forth on þair way rayked þai ryght; Of þe stern þat þai soght sone had þai syght [?] abouen Bethleem wiþ bemes full bright. Wiþ ane O &amp; ane I, þair leder was hyght, þat myld wiþ his moder so musterd his might. 7 Into þe hows er þai comen wiþouten any call, þe barn fand þai bonden in a best stall, Wiþ Mary his moder full wynly in wall, And to knaw him for kyng on knes gan þai fall. Wiþ ane O &amp; ane I, say yhow I sall: Gold, Myrr &amp; encens offerd þai all. 8 When þir dedes war done duly þat day, þe kynges layd þam to slepe softly, I say. And þus or þai wakend, warned war þai: Metes wiþ sir Herod no more, if yhe may! Wiþ ane O &amp; ane I, be ane other way Went ilk lord to his land, als þe strete lay. III. Markus. 1 Marke of his myghtes myldely gan neuen Restand on a raw disciples elleuen; To þam appered Jesus, god son of heuen, þair mysbileue to amend wiþ a myld steuen. Wiþ ane O and ane I, þai wald noght trow euen To þam þat tald, how he rayse mo sythes þan seuen. 2 He said: ouer al þe world I will þat yhe wende, þe gospell sall yhe preche þat neuer sall haue ende To euerilka creature, to fa &amp; to frende: Who trowes &amp; es baptist, no syn sall him schend; Wiþ ane O and ane I, he þat will lende Vnbaptist, he bese feffed wiþ þe fende. 3 All þat made er my men, my signe sall þai were, In my name gett þai force fendes to fere, Wiþ new tonges sall þai speke &amp; my law lere, And nedders &amp; wormes oway sall þai were. Wiþ ane O and ane I, now take þe no care, And euell venym to drynk sall do þam no dere. 4 An seke men sall þai sett sadly þair hende And thurgh myght of my merk sone sall þai mend. When Crist to þat company þus kyndely had kend, Vnto heuen in þair syght sone he [des]cend; Wiþ ane O and ane I, þare lykes him to lend, On his fader ryght hand [?] wiþouten end. 5 þe apostels playnly passed þare pase Prechand þe pople in euerilka place, Crist was þair comforth in ilka kene case And wele confermed þair wordes, als his wil wase. Wiþ ane O and ane I, þus toke þai þair trace Folewand þe ferlyes þat felles our fase. IV. Joh'n. 1 Joh'n of his heghnes tyll our hereyng Says þat þe son was in þe bigynyng, And þe son was þe god þat bote may vs bryng, And on þis wise was it þan [?our] heuen king. Wiþ ane O and ane I, both old &amp; yhing Es bi him &amp; wiþ him, wiþouten him no thing. 2 Thing þat in him was, made lyf was it ryght, And þat lyfe, sall we leue, es of mens lyght; þat lyght in þe myrknes schynes full bryght, And myrknes may noght mer him of myght. Wiþ ane O and ane I, to wiss ilka wight, Fra god was a man sent &amp; Joh'n þan he hight. 3 And he come to þis world for to witnes Lyght þat suld comforth þe corne &amp; þe gress; He ne was noght þe lyght graythly to gess, Bot who was lyght lely, proued he express. Wiþ ane O and ane I, verray lyght es þat lyghtens men on þis mold more &amp; less. 4 In þis word witerly wondin he wase, And als all þis mydlerth myldely he mase, þe world had no knawyng of him in þat case; Into his awen, when he come, none herberd him hase. Wiþ ane O &amp; ane I, who takes his trace, To be made god sons gaf he þam grace, 5 To þam þat his name leues loud &amp; styll And nowther born er of blode ne of flessch will, Bot þat geten er of god wiþouten any ill; And so þe son es made flessch folk to fulfill. Wiþ ane O &amp; ane I, we seke þis skyll, His ioy fyld full of grace graythed vs tyll. Amen.</field>
      <field name="fulltext">I. Fer. IV Quat. temp. secundum Lucam. Missus est angelus Gabriel a deo etc. Fra god was sent ane angel bright— Gabriel for soth he hight— To Nazareth a riche cite, Was in þe land of Galile, In message til a clene virgin þat comen was of Dauid kin. Spowsed was þat mayden bright Vnto a man þat Joseph hight; þe maiden name was cald Mary, Omang all wemen most worthy. þe angel come to hir fra heuyn And said to hir with milde steuyn: Hail be þou Mari, maiden fre, Ful of grace, god es with þe! þou ert blisced in wemen all, All folk to þe sal socoure call, And fruit þat of þi wambe sal wende Sal be blisced withowten ende. When Mari herd, how þat he saide, Within hir hert scho wex afraide. Sho had meruaile, what thing it ment þat þe angel so to hir was sent, And in hir hert scho had grete thoght, Thurgh his wordes what suld be wroght. þan said þe angel milde of mode To þe mayden þat so stodiand stode: Mari, he said, ne drede þe noght, Of þis bodworde I haue þe broght. Grace hastow funden in al thing Onence my lorde of heuyn king. þou sal consaiue and bere a childe, And flessheli saltou noght be filde; A sun þou sal consaiue and bere, þi maidenhed it sal noght dere; Jesus sal þou þi sun call, And sal be sauioure of all; Heghest goddes sun he sal be cald, And mighti god sun men sal him hald. Oure lorde god of graces grete Thurgh mightes sal him gif þe sete Of his fader, þe king Dauid, To gouern his regne in pese and grith And regne he sal, moste king to neuyn, Wirshipt of all angels of heuyn; In mekil might ay sal he lend In Jacob house withowten end; Regne he sal in rest and pese, His regne sothli sal neuer sese, þan saide Mari with milde mode Vnto þe angel, þare he stode: How suld be done to me þis thing, Sen I of man had neuer knawing? When þe angel þir wordes herd, Vnto þe maiden þus he answerd: Mari, of me þou haue no drede, þou sal noght mis þi maidenhede, þe haligaste of god of might, Lady, in þe sal he light; þe vertu of god moste to fele Sall vmbilap þe ilkadele. Als minister þus sent am I Vnto þe fra god almighty, þe same þat of þe sal be borne þus has me sent to þe biforne. etc. [26 lines omitted.] And lo, bihald, mi ladi clere, Elizabeth, þi cosyn dere, Scho has consaiued now in hir elde And hir bodi now fruit sal ?elde, To bere a child now scho bigins þat goddes sun so bifore rins. And now þis es þe sext moneth þat þis woman Elizabeth Was named barayn in ilka place, Now gase scho grete thurgh goddes grace. Now men sese hir with childe gang, þat barayn bifore was named lang. How so god wil here ordayne, It may no thing be þaire ogayne; All thinges þat er bus buwe bi skill Paisibilly vnto goddes will. Mari full meke goddes wil to do, þus scho said þe angell vnto; Ecce ancilla domini fiat michi etc. Lo here goddes handmaiden puruaid, To me be done als þou has said, þe will allane of my lorde dere Be done to me on al manere! And when þe aungel þus had done, To heuyn ogayne he went ful sone, And blisced Mari þe maiden chaste Dwelt fulfild of þe hali gaste. II. In die Epiphanie secundum Matheum Cum natus esset Jesus in Bethleem. When oure lord Jesu so fre Was born in Bedleem of Jude In Herodes daies to vnderstand þat lord was þan of al þat land, Ouer Bedlem stode a stern ful bright, Ouer ilkaland lasted þe light. Cristes birth it puplist playn Inogh, þe folk fro fer landes þeder drogh, And kinges out of sere cuntre Soght þat solempne sight to se, For to fulfil þe wordes algate þat Dauid in his psalmes wrate. etc. Vbi est qui natus est rex Judeorum? vidimus enim stellam eius etc. Whare es he þat born es ?ing, þat of al þe Jewri sal be king? We saw a taken out of þe est, He sall be lord of man and best, For whi þat stern witht bemes brigh Proues þat he es god of might, þat es þe cause, whi we þus cum, For he es born in þis kingdom; Oure giftes als to him we bring To honore him als for oure king; We sal him gif of oure tresoure Als till oure god and sauioure. þus þai spird in þat cete, In what stede god sun born sul be, etc. Conuocacio magorum Hastily þan gert he (= Herod) call þe bisshoppes, princes and prestes all, And all þe scribes þat knew þe law, And Jewes þat war wisist of saw, And all þat prophecies kowth luke, Vnto his counsail he þam toke And praied þam ilkone on þaire wise To seke omang þaire prophecies And tell him sone for any thing, Out what cuntre Crist suld spring, And þat þai lett noght euyn ne morn, Till þai wit whare he sal be born. þai went and luked þe bukes on raw, Till þai þe soth might clerely knaw. þan tald þe to þe king bidene, Als þai in prophecies had sene; þai said þat Crist here born suld be, In Bedleem þe Cete of Jude. þai said it suld be so algate Micheas of his birth þus wrate And said þat men may vnderstand: þou Bedleem of Juda land, þou es noght leste loued to be Omang þe princes of Jude! Out of þe a duke sall rise To lede my folk in domes rightwise, Als duke in þis werld sal he dwell To saue my folk of Israell. etc. Tunc Herodes clam uocatis magis diligenter didicit ab eis tempus stelle. When Herod by þaire wordes wist þat þis thing was þus puplist, His hert rase ful felunsly Ogayns þe childe with grete enuy, And in his hert ful fast he thoght, How þis childe might to ded be broght, And preuely how it might be þat nane sold wit bot his men?e. Thurght hid malice þus wirk he wald, þar fore þe kinges ful faire he cald, Of þam he soght and spied ful ?erne þe tyme and þe state of þe sterne, And preuely of þam he lered, How þe sterne to þam appered. And al þe soth when he it knew, Thurgh karping of þir kinges trew, Vnto Bedleem sone he þam sent And said to þam þus, or þai went: Wendes, he said, sirs, I ?ow pray And enqueres bisily, if ?e may, Al þe condicyouns preuely Of þe childe þat es so worthi. For maisters vnto me has talde þat he sall haue grete welth in walde; þar fore, when ?e haue fun þat fre, Cumes heder ogayn and telles me, In what stede þat ?e him find, þe childe þat so sal lese and bind, For vnto him þan wend will I And honore him, als es worthi; Sen swilk a lord lendes in my land, Vnto him will I bring offerand. Bot falshede euer in his hert he thoght, To sla þe childe, if þat he moght. þus when þe kinges his wordes herd, þai toke þaire leue and furth þai ferd. þaire signe ful sone rase þam biforn, þe sterne with light þat þai had lorn; For fra þai vnto Herod thoght, In þat sesoun þai saw it noght, And seþin it rase ogain ful faire And went byfor þam in þe aire. With þat light þus war þai led, Vntill þai come to þe same stede, Whare childe was, and þan it stode Obouen þat stede and no fer ?ode. þe kinges þan war ferly faine, For þaire light was cumen ogaine, And mekill mirth in hert þai made, When þai saw, whare þe stern abade. þe hows entred þa kinges thre, Whare simpill hostell was to se. þai fand þe childe godsun almighty With his moder milde Mari, And sune þir kinges of fer cuntrese Bifor þis childe kneled on þair knese, With wirchip and deuocion, þai honord him als goddes sun. þai opind þaire tresore in þat stede, And riche giftes to him þai bed, In þaire offring þare þai did Gold and ensens and mir þe thrid. etc. [14 lines omitted.] And when þai had þir dedes done; þaire waies ogainward went þai sone; And als þai slepid on þe first night, To þam aperd ane angell bright. And warned þam with wordes hende þat þai suld noght by Herod wende, Bot hamward tak anoþer strete And with þat man namore to mete. þus warned in þaire dreme þat þai suld wend fro Bedleem, And efter þir wordes when þai woke, Anoþer way hamward þai toke. So in þaire kingdoms er þai sett, With Herod þe king namore þai mett. III. Incipit hic secunda particula euangelii. Ostensio diuinitatis in Christo. In die natali domini euangelium secundum Johannem. In principio erat uerbum etc. In þe bigining was þe sun, Euyn with his fader alway to won. þe sun was at þe bigining With þe fader to wirk althing, And mighty god alway was he Wonand with his fader fre. þe sun was at þe bigining, God with þe fader ane in althing, Thurgh him al thinges in werld er wroght, And withouten him made es noght. þe fader þat al may weld and right With þe sun al ane in might Made al maner of creatures, Man and bestes, fowles and flowres; Al creatures war made of him, And of his making was no tyme, And al þat war made with his might Was in þe werld als verray right. Al thinges war life thurght his wisdome þat war ordand efter to com, Thurght him þai war quik albidene, Als þai suld efterward be sene. Criste es life fulfild of might And to lifand men uerray light; Als light to þis werld born he es þat schines ful bright omang mirknes. Al erthly men mirknes er cald þat in vnclennes þam wil had, Als werldly men of werkes ill þat lifes ay efter þaire awin will. Omang slike men god sun decend, Bot his might moght þai noght comprehend, For men, þat here in lustes lifes And to werkes of mirknes þam gifes, In þam here may þai noght haue Goddes sun þat cumes man saul to saue. Fuit homo missus a deo A man to erth fra god was sent, Bifor god in his waies he went, He had vnto name John Baptist, God sun thurght him to be puplist. Sent he was þe folk to teche And Cristes cuming plainly to preche, To waste in erth þe waies of sin, Man saul thurgh grace to blis at wyn. He come bifore forto witnes þe come of Criste to more and les And to al men with main and might To bere witnes of werray light, So þat all folk thurgh him warnist Suld trewly trow in Jesu Criste. John was noght þat light to taste þat mirknes in þis werld might waste, Bot he was sent to bere witnes Of light þat al þis werld suld dress And þat lightnes of mirknes makes And lightnes of none oþer takes. Verray light for suth he es, þat lightes al men both more and les. Al men he lightes thurght mightes sere Born of mankind omang men here, Noght by engenderure for to taste, Bot anly of þe haly gaste. Al thinges cumes of Criste god sun, Withowten him es noght bigun, In þis werld for soth was he Done in mans sight forto se. Al þis werld thurgh him was wroght And fully fowrmid first of noght, And þe werld þan knew him no thing, For Jews had of him no knawing. To his awin proper places he soght; þai þat was his resayued him noght. For fless and blude toke Criste mighty Of þe Jewes progeniy, Manhede he toke of þaire linage, þam to bring out of seruage. He welk and preched omang þe Jews And schewed omang þam sere uertuse, And þai wald noght ?it in him trow Ne knaw his cumyng for þaire prow. Quot quot autem receperunt eum, dedit eis potestatem filios dei fieri. Als many als in þis werld ware, þat herd his wordes and trowed his lare And resayued him and knew him euyn Als god sun sent fro þe fader of heuyn, Vnto þam gaf he playn powste, Goddes suns of heuyn þat þai suld be. þe suns of god so he þam mase Noght thurgh þaire kind, bot thurght his grace; Vnto all þa þat in him trowes And baynly to his bidinges bowes. Vnto þat grace may no man win For þe corrupcioun of þaire sin, Thurgh fless ne blude by day ne night, Ne thurgh none erthly mans might, Als men er born here to endure Of fader and moder engenderure. þai may noght win it bi slike will Ne by no werldly werkes ill, Bot born þai er thurgh cristendom To mighty god gastly at come, þat birth es of þe haligaste Thurgh grace of god of mightes maste. In fless and blude made es god sun Omang vs here in werld to won, Of him in manhede sight had we þat in godhede we might noght se, His ioy we saw ful verrayly Als anly of god sun almighty, We se him plainly in ilk place Fulfild of gudenes and of grace.</field>
      <field name="fulltext">[Of þes frer mynours me thenkes moch wonder] 1 Of þes frer mynours me thenkes moch wonder, þat waxen are þus hauteyn, þat som tyme weren vnder; Among men of holy chirch þai maken mochel blonder;— Nou he þat sytes vs aboue make ham sone to sonder. With an O and an I þai praysen not seynt Poule, þai lyen on seyn[t] Fraunceys, by my fader soule. 2 First þai gabben on God, þat alle men may se, When þai hangen him on hegh on a grene tre With leues and with blossemes þat bright are of ble; þat was neuer Goddes son, by my leute. With an O and an I, men wenen þat þai wede, To carpe so of clergy, þai can not þair crede. 3 þai haue done him on a croys fer vp in þe skye And festned on him wyenges, as he shuld flie. þis fals feyned byleue shal þai soure bye, On þat louelych lord so forto lye. With an O and an I, one sayd ful stylle: Armachan distroy ham, if it is Goddes wille. 4 þer comes one out of þe skye in a grey goun, As it were an hoghyerd hyand to toun; þai haue mo goddes þen we, I say by Mahoun, Alle men vnder ham þat euer beres croun. With an O and an I, why shuld þai not be shent? þer wantes noght bot a fyre, þat þai nere alle brent. 5 Went I forther on my way in þat same tyde; þer I sawe a frere blede in myddes of his syde, Boþe in hondes and in fete had he woundes wyde, To serue to þat same frer, þe pope mot abyde. With an O and an I, I wonder of þes dedes, To se a pope holde a dishe, whyl þe frer bledes. 6 A cart was made al of fyre, as it shuld be; A gray frer I sawe þer inne, þat best lyked me. Wele I wote, þai shal be brent, by my leaute; God graunt me þat grace, þat I may it se. With an O and an I, brent be þai alle, And alle þat helpes þerto faire mot byfalle. 7 þai preche alle of pouert, bot þat loue þai noght; For gode mete to þair mouþe, þe toun is þurghsoght; Wyde are þair wonnynges and wonderfully wroght; Murdre and horedome ful dere has it boght. With an O and an I, for sixe pens, er þai fayle, Sle þi fadre, and iape þi modre, and þai wyl þe assoile. [Godys sone þat was so fre] 1 Godys sone þat was so fre, into þis world he cam And let hym naylyn vpon a tre, al for þe loue of man. His fayre blod þat was so fre, out of his body it ran, A dwelful sy?te it was to se, his body heng blak and wan. Wiþ an O and an I, his coroune was mad of þorn And prikkede into his panne boþe byhynde and aforn. 2 To a piler ybowndyn Jesu was swiþe sore And suffrede many a wownde þat scharp and betere wore. He hadde vs euere in mynde in al his harde þrowe, And we ben so vnkynde, we nelyn hym nat yknowe. Wiþ an O and an I, but ?if we loue hym trewe, Houre peynys ben in helle ?arkyd euere newe. 3 Who so wele loue trewe, byhold Jesu on þe croys, How he heng pale of hewe and cryde wiþ mylde voys. “Me þristiþ”, he gan to kalle, þe Jewis herdyn þys; Eysel meynt wiþ galle þey bedyn hym ywys. With an O and an I, his þrist was to sey?e; For loue of manys soule hym longede forto dey?e. 4 Who so be proud in herte, þynk on god almy?t And on his wowndys smerte, how rewly he was ady?t; Godys sone in trone þat hey?est is of my?t Tok batayle alone for oure loue to fy?t. With an O and an I, þe batayle was so stronge, At many a betyr wownde þe ryche blod out spronge. 5 Trewe turtyl corounyd on hylle þat hey?est art of kynde, þy loue chaungyþ my wille, whan þou comyst in my mynde. þe fend I forsake anon for on lady so hende; To seruyn þe lady þan wil I gon, for ?he is of my kende. With an O and an I, icham on of þo þat þy sone bou?te dere; he schal me nat forgo! Amen. [As þou for holy churche ri?t] 1. As þou for holy churche ri?t bare þe blody face, To þe y praye, boþe day and ny?t, of ioye sende me a space, Wiþ an O and an I, a space forto abyde; Thu bere myn arnde to þat lord, þat bare þe blody syde! 2. Jesu kyng in trone, lord in mageste, To þe y make my mone wiþ herte good and fre! Frendes haue y none that wolde me knowe ne se, My wonynge ys allone— lord, wel wo ys me! Wiþ an O and an I, my wonynge is wel wykke, Frendes haue y fewe, my fomen walkeþ þykke. [When Adam dalfe and Eue span] 1 When Adam dalfe and Eue span, go spire, if þou may spede: Whare was þane þe pride of mane, þat nowe merres his mede? Of erthe and lame, as was Adam makede to noye and nede, We er als he maked to be, whills we þis lyfe sall lede. With I and E borne er we, as Salomone vs highte To trauell here, whills we er fere, as fewle vnto þe flyghte. 2 In werlde we ware castene for care, to we ware worthi to wende To wele or wa, ane of þase twa to welde withowttene ende. Forthi, whills þou may helpe þe nowe, amend þe and hafe mynde, When þou sall ga, he bese thi ffaa, þat here was are thi ffrende. With E and I, I rede forthi, vmthynke þe ay of thre: What we er, and whate we warre, and whate þat we sall be. 3 Ware þou als wysse praysede in pryce als was Salomone, Wel fairere fude of bane and blude þa[n] was Absolone Strenghely and strange to wreke þi wrange as euer was Sampsone, þou ne myghte a day, na mare þan þay, þe dede withstand allone With I and E, þe dede to þe sall come, als I þe kene, Bot þou ne wate in whate kyn state, ne how ne whare ne whenne. 4 When bemes sall blawe rewly one rawe, to rekkenynge buse vs ryse, When he sall come vnto þat dome, Jesu to sitt Justyse, þat are was leue, þane mone be greue, whene all gastis sall ryse I say þat þane to synfull mane sary bese þat assise. With I and E, he sall noghte flee, if all he his giltes fele; He ne may hym hide, bot þare habyde ne fra þat dome appelle. 5 Of all thyne aughte, þat þe was raughte, sall þou noghte hafe, I hete, Bot seuene fote þare in to rote and a wyndynge schete. Forþi þou gyffe, whils þou may lyfe, or all gase þat þou may gete: Thi gaste fra godde, þi gudes clodde, thi flesche foldes vndir fete. With I and E full sekire þou be þat thyne executurs Of þe ne will rekke, bot skikk and skekke full baldely in thi boures. 6 To dome we drawe, þe sothe to schawe in lyfe þat vs was lente, No latyne ne lawe may helpe an hawe, bot rathely vs repente, The croice, þe crowne, þe spere bese bowne þat Jesu ruggede and rente, The nayles ruyde sall þe conclude with thyne awene argument. With E and O, take kepe þare to, als Criste hym selfe vs kende, We comme and goo to wele or wo þat dredfull dome sall ende. 7 Of will and witt þat vesettis it, in worde and þat we wroghte, Rekkene we mone and ?elde resone full rathely of oure thoghte; Sall no fallace cufere our case, ne consaile gette we noghte, No gyfte ne grace noþer þare gase, bot brwke, as we hafe broghte. With E and I, I rede forthi: be warre nowe with thi werkes, For terymes of ?ere hase þou nane here, thi medes sall be thi merkes. 8 What so it be þat we here see: þe fairehede of thi face, Thi ble so bryghte, thi mayne, thi myghte, þi mouthe þat myrthis mase— All mone als was to powdir passe, to graue when þat þou gase; A grysely geste, þan bese þou preste in armes forto brace. With I and E, for leue þou me, bese nane, as I þe hete, Of all þi kyth, dare slepe þe with a nyghte vndire þi schete.</field>
      <field name="fulltext">[Erly in a morewen] Incipiunt hic matutinas de cruce in anglicis uerbis transposit. Erly in a morewen þe Jewes Jesu gan take, Hys frendys and hys dysciplis sone hym hadde fforsake. þey beten hym and buffettyd hym and al ny?t garte hym wake, Al þis suffryd Jesu Cryst ffor synful mennys sake. Wiþ an O and I, þer was a gret sorwe! Hou may man for?ete Jesu on euen and a morwe? Hora prima ductus est Jesus ad Pilatum. At prime, forto deme Jesus to deþe, Pylate gan forþ drawe. Fals wytnesse bewreyeden hym off many a wykkyd sawe, þey spattyd in hys fayre face, as men wiþ outen lawe; Ne wolde þey neuere leue hym, tyl þey hadden hym slawe. Wiþ an O and an I, Jesus my lemman, Woo forbled is þy body, þy bry?te rode was al wan. “Crucifige” clamitant hora III. At vndern, to do Jesus to deþe, lowde gunne þey crye; þey beten hym wiþ scourges kene, whyl þey my?ten drye; þey corownyd hym wiþ a þorn, þe blood ran to hys y?e, And maden hym to bere þe cros to þe mount off Caluerye, Wiþ an O and I, hys vysage þey al forbete, þere men my?te for drede se blood off hys y?en swete. Hora sexta Jesus est cruci conclauatus. At mydday he was naylyd, foot and hand, Jesus to þe roode; þey henge by hym twoo þeuys, as men þat were woode. Sory were Marye and Jhon, by hym þere þey stode; þey gouen hym drynke eysel and galle, Jesus, þat blysful ffoode, Wiþ an O and an I, as men þat were madde. For who so þynkes on þat sorwe, hou may he be gladde? Hora nona dominus Jesus exspirauit. At noon þyrlede hys syde Longeus, a blynde kny?t; He wypyd hys eyen wiþ þe blood, þer wiþ he hadde hys sy?t. þe erþe qwook, þe stones schoke, þe sunne loste here ly?t, Dede men resen out off here graue, þat was Goddys my?t! Wiþ an O and an I, þat on þe rode vs bou?te, For men þat were in helle for synne, Jesus out hem brou?te. De cruce deponitur hora vespertina. At euesong Joseph and Nychodemus took hym off þe tree. Mary was so forweped, here sone my?te sche nou?t see. Sone, sche sayde, wiþ þy fadyr in heuene is þy pouste; þou schalt ryse fro deþ to lyue, as þou seydyst to me. Wiþ an O and I, boþe god and man, þorw? þy deþ was blysse bou?t þat lorn was þorw? Adam. Hora completorij datur sepulture. At complyn þre Maryes hooff hym and layde hym in a ston. Pylate bad off Crystys frendes, þey scholde leue non. He sette þre kynges to kepe hym, awey scholde he nou?t gon, And ?it he ros from deþ to lyue ffor hem euerychon. Wiþ an O and an I, he ros from hem euerychon And schewyd hym to Marye Mawdeleyne and oþere many on. 8 Pope Jh'on has grauntyd a ful fayr pardoun To alle þat þese matynys saye wiþ good deuocyoun, Or þat haue in mynde in herte off hys passyoun, A tweluemonþ in purgatorye off a ful remyssyoun. Wiþ an O and an I, Jesus, off þy grace þou sende vs here oure sustenaunse and in heuene a place. Amen.</field>
   </doc>
</add>