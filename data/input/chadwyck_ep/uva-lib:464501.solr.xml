<?xml version="1.0" encoding="UTF-8"?>
<add>
   <doc>
      <field name="author_display">Published for The Early English Text Society by Humphrey Milford, Oxford University Press</field>
      <field name="author_facet">Published for The Early English Text Society by Humphrey Milford, Oxford University Press</field>
      <field name="author_sort_facet">published for the early english text society by humphrey milford oxford university press</field>
      <field name="author_text">Published for The Early English Text Society by Humphrey Milford, Oxford University Press</field>
      <field name="composition_era_facet">20th Century</field>
      <field name="composition_era_facet">1930's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2098.xml</field>
      <field name="date_indexed_facet">201909240353</field>
      <field name="date_text">1935</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464501</field>
      <field name="language_facet">English</field>
      <field name="main_title_display">A short metrical chronicle</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">A short metrical chronicle</field>
      <field name="title_facet">short metrical chronicle</field>
      <field name="title_sort_facet">short metrical chronicle</field>
      <field name="title_text">A short metrical chronicle</field>
      <field name="year_display">1935</field>
      <field name="year_facet">1935</field>
      <field name="year_multisort_i">1935</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464501&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464501&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;A short metrical chronicle&lt;/displayTitle&gt;</field>
      <field name="desc_meta_file_display">&lt;sortTitle&gt;short metrical chronicle&lt;/sortTitle&gt;</field>
      <field name="desc_meta_file_display">&lt;displayDate&gt;1935&lt;/displayDate&gt;</field>
      <field name="desc_meta_file_display">&lt;sortDate&gt;1935&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;A short metrical chronicle&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Published for The Early English Text Society by Humphrey Milford, Oxford University Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1935&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2567&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;[163] p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;A short metrical chronicle&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 58 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries, introductory and editorial matter including introduction and glossary omitted.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">Square brackets denote editorial insertions or emendations. An Anonymous Short English Metrical Chronicle MS. B (Brit. Mus. Add. MS 19677.) Herkeneþ hiderward ?e lor[d]lynges ?e þat wollen ihure of kynges &amp; ich [wolle] ?ou tellen anon Hou Engelon furst gon Þis philosophris [us] doþ to wite Þat fynde hit in boke ywrite Þis lond was ycliped Albion Or þat Brut fram Troye com A þousand &amp; to hundred ?er Or þat Marie Ihesu Crist ber A muchel man cam fram Troie iwis He was icliped filius Brutys A gret lord cam with hym also Coryneus was icluped þo In þat tyme in al þis lond On acre of londe þer nas ifonde Ne toun ne hous neuere non Er þan Brut fro Troye com Al was wode &amp; wildernesse Here nas ytiled more ne lesse Geantes þer woned swiþe stronge Þat wer boþe grete &amp; longe Gogmagog het here kyng He ne hadde neuere non euenyng He was of swyþe gret strengþe Fourty fot he was in lenþe &amp; xii. fro his elbow to his hond &amp; xx. in brede men hym fond In gret hulles þei woned here &amp; lyued by erbis [and] wilde dere Melc &amp; water þei dronke no?t ellis As þe Brut hit seis &amp; tellis Schep þei hadde as hors gret Þat beren wolle as her of get Þerof [þei] maden hom sclaueyns So palmers weryn &amp; painim(s) Þo Brut com þis lond to wynne Þe geantes þat þer woned inne Þo hi hurde of Brutys come Hi come togadere alle &amp; some To ?yuen hym batail anon &amp; to [s]len hom euerichon Þe Troians were swiþe kene &amp; þat was þer wel ysene Þe geantes hi ouercome &amp; here gret kyng hi nome Gogmagog þat was so strong &amp; so wonderlyche longe Coryneus þe champion Þat with Brut fram Troie com Sei þat Gogmagog þe sturne &amp; desired swiþe ?erne To wraxli with þat foule þynge Þat was þe geaunten kynge Of Brut he bad þe bone &amp; he hym grauntede sone Coryneus anon forþ hym sette To þe kyng þat was so gret Al dai togedere þei wraxli gonne Fort hom failide li?t of þe sonne Gogmagog was atened strong Þat o man stod hym so long &amp; Coryneus so hard he hym þreste Þat þre ribbes on hym he berste Brut bihuld Coryneus &amp; to hym saide þus Coryneus what dost þou nouþe Nas neuere by norþe ne bi souþe Ne bi water ne bi londe Er þan nouþe þi per ifonde &amp; if þe worde of þe spronge Þat o man þe stod so longe Geant or champion Al þi honour were ileide adon &amp; nameliche to þi lemman Þat is so fair a womman Whenne Coryneus hurde þat Þat Brut of his lemman spak Of Erneborw þat maide hende To Gogmagog he gan wende &amp; hym putte with suche strengþe Þow he were more þan he of lengþe Þat fourti fet roume &amp; grete Into þe se he made hym lepe Whanne þe geantes were ouercome &amp; Brut hadde þis londe inome Coryneus was hym so lef Þat al þe contre he hym ?ef &amp; cliped [hit] for þat bataille After Coryneus Cornewaille Brut hadde muche folc myd hym Boþe of fremde &amp; eke of kyn Þat were erþe tiliers goude Þat falwede erþe &amp; fillede wode Of þis lond þat was so wilde [Þei] bigonne tounys bilde Brut made Londone in his game &amp; ?ef hym his owene name Newe Troye for he cam Furst fram Troie &amp; hit bigan Þo sette Brut Londo[n]ston &amp; seide þes wordes anon If euerych kyng þat after me come Makyþ þis cite so wid &amp; roume As ich do bi my dai ?ut herafter segge me may Þat Troie nas neuere so fair cite So þis cite schal be &amp; þilke tyme þoru Brutis mouþ Newe Troie þe name was couþ Brut hadde þre sones Þat were swiþe faire gomys Þat on hym het Lokeryn He regnede after his fader fyn Camber het þat oþer He was [þe] mydlest broþer He was iborn in Deueneschire Of Walis Brut made hym sire Albanac þe þridde icluped was Scotlond to his part he ches Brut wan to his hond Engelond Walis &amp; Scotlond He regned oþerhalf hundred ?er To Westmynster men hym ber After hym regnede his sone Lokeryn a goude gome He regnede seuene &amp; fifti ?er To Westmyster men hym ber After hym regnede Eboras Þat swuþe wis &amp; crafti was He was Lokeryns sone He made Euerwike wid &amp; roume In lengþe &amp; in brede he hit met More þan London bi seuen stret Alduc &amp; Maydenes Castel bo &amp; Monderose he made þo In þat tyme Dauid &amp; his tem Regnede in Ierusalem After hym regnede Lud Hudebras So Eboras sone icluped was Cauntelbury he made anon &amp; oþer tounes many on Wynchester &amp; Schaftesbury Þer spak an ernn of propheci Lud þat ich haue of itold He was a kyng swuþe bold To bulde he hadde goude what At Londone he made a gat &amp; ?eue hit his owe name Ludgate al in his game After þe kyng Lud Regned his sone Bladud He was a clerke of nigromancie Þat is a craft of gret maistrie He made a wonder þyng iwis Þe Hote Baþ icluped [hit] is Herkeneþ alle þat beþ hende &amp; ich wolle telle [orde] &amp; ende Þat ri?tful [soþe] iwis Hou þe baþ imaked is To tonnys þer beþ of bras &amp; to oþer ymad of glas Seuene saltes þer beþ withinne &amp; oþer þynges ymad with gynne Quyc brynston &amp; oþer also With wilde fur is mad þerto Salt gemme &amp; salt petre Sal armoniac þer is eke Sal albrut &amp; sal arclyn Sal gemme is imenged with hym Sal commune sal inde bri?t Þat brenneþ boþe dai &amp; ny?t Al þes beþ in þe tonnen idon &amp; oþer þynges many on Þei brenneþ boþe ny?t &amp; dai Þat neuere quenche hit ne mai In foure wol sprynges þe tonnes liggeþ As þe philosophres us seggeþ Þe hete withinne þe water withoute Makyþ hit hote al aboute Þe to sprynges ryneþ ifere Ac þe oþer to beþ more clere Þerof is ymad iwis Þe Kynges Baþ icluped is [Þilke maister Bladud Þat wes kynges sone Lud Þo he þis ilke baþe made Ant he eny defaute hade Of þinges þat þer schulde to Herkneþ hou he wolde do From Bathe to Londone he wolde fleo Ant þilke dai self a?eyn teo Ant vacche þat þerto byfel He wes quic &amp; suiþe snel] Þo þis maister was ded His soule wende to þe qued For Ihesu nas nout ?ut ibore Ne deþ suffrede he nout bifore Whenne Bladud was ded her Regnede his sone Fortiger He was boþe war &amp; wis &amp; a man of muche prys In þe castel of Aldewark he was ded And ibured for so he bed After hym regnede his derlyng His sone þat het Col kyng He made Colchestre with game &amp; ?ef hit his owene name After hym regned his eir His owene [sone] þat het Leir He made Leicestre with game &amp; ?ef hit his owene name Suþþe regned a kyng bold He was ihote Denewold He made Malmesbury Lacok &amp; Tettisbury &amp; þe Vise also &amp; oþer tounes many mo Tuei sones he hadde þenne Þat [on] het Belyn þat oþer Brenne Þat weren men of gret maistrie Þei wonne France &amp; Normandje &amp; al þe lond swiþe sone Fram France to þe court of Rome Þilke Belyn &amp; þilke Brenne Made foure weies þenne Þoru strengþe of here honde Þat goþ þoruout Engelond Þat on to þis dai ?ut Is icluped Watelyngstret Þat oþer is icluped Fosse Þat goþ fram Cornewail into Scosse Þe þridde Ikenydstret is Þe ferþe Feddisdiche iwis After [hym] cam a muchel man He was ihote Cassibalan He was wis &amp; eke war He caste out Julius Cesar Þat was emperour of Rome Out of hi[s] lond ry?t sone &amp; ouercom hym to siþe And þe þrydde syþe Hymself was ouercome &amp; dede gret trouage to Rome Þre hundred pound euerich ?(er) Ar he most go quyt &amp; sker Þat was sixti ?er bifore Þat Ihesu of Marie was ibore Afte hym regnede Vter Pendragon Þat hilde þis lond al an som He regnede þrytty ?er To Glastynbury men hym ber After hym regned kyng Arthur He was a man of gret fauor He was þe best kny?t at nede Þat my?te ride on eny stede He regnede to an tuenti ?er To Glastynbury men hym ber [Eleu]therius þe pope of Rome He astabilide swiþe sone Goude workes for to worche &amp; for to synge in holi churche Gloria in excelsis deo &amp; ?af gret pardon þerto After þat ich vnderstond Lucius broute into Engelond Cristendom with gre &amp; pes Fram þe pope Eleutheries. Þat was bifore þat Seint Austin com her Four hundred &amp; six an fourti ?er Þo Cristendom com furst in þis lond Was Sigebert kyng in Engelond He was a goude holi man Westmyster he furst bigan (W)estmyster he dude furst arere (&amp; s)uþþe he was yburyd þere (v)ij hundred &amp; four ?er beþ agon (S)uþþe he was loken in a ston &amp; somdel of hym is hole ifounde As þe furst dai þat he was led in gronde Jn þat tyme Seint Albon For godes loue suffred martirdom &amp; fourti ?er with schame &amp; schonde Was idryuen out of Engelond In þat tyme wite ?e wel Com wesseil &amp; drynkheil Into þis lond withoute wene Þoru a maide bry?t &amp; schene He was icluped maide Inge Of hure can many man rede &amp; synge Lordlynges hende &amp; fre Þis lond haþ hadde names þre Furst men clupid þis lond Albion Or Brut fram Troie com &amp; nou Engelon icluped [hit] is After maide Inge iwis Þilke Inge of Saxons come &amp; with hure many moder sone For gret hunger ich vnderstonde Jnge wende out of hure londe &amp; þoru lyue of [oure] kyng In þis londe he hadde restyng &amp; of þe kyng he bad a bone &amp; hei hure grantede sone As muche lond he bad As with a bole hude my?te be sprad Þe kyng grantede þo hure bone Inge an castel made hure sone &amp; whenne þe castel was al ymad Þe kyng to þe mete he bad Þe kyng hure granted ry?t anon Hei ne wiste nout what he wold don Ac whanne þe kyng awai was wen(t) Inge after hure men he sent &amp; seide to hom in þis manere Þe kyng tomorwe schal ete here He &amp; alle his men Euere on of ous &amp; on of hem Togadere schal sitte atte mete Whenne we han almost i?ete Wassail y schal sai to þe kyng &amp; sle hym withoute lesyng &amp; loke þat ?e in þis manere Echon of ?ou sle his fere &amp; so hi dude þenne Slou þe kyng &amp; alle his menne &amp; þus þoru hure quentyse Þis lond he wan in þis wise &amp; after hure name ich vnderstond He cluped þis lond Engelond Suþþe anon sone &amp; swiþe Was Engelond idelyd afyue To fyue kynges treuwelich Þat were noble &amp; swiþe riche Þat o kyng hadde al þe lond of Ken(t) Þat is fre &amp; swiþe gent &amp; in his lond bischopes tueie Noble men þei were beie Þe erchebischop of Cauntelbury &amp; þe bischop of Rouchestre þat is mury Þe kyng of Estsex was a riche man He hadde to his porcion Wilteschire &amp; Barocschire Suþsex Suþhampteschire Suþrey Somerseteschire Al Cornewale &amp; Deueneschire Þe same kyng hadde in his lond Fyue bischopes st[ar]c &amp; strong Of Salesbury was þat on He was a swiþe goud man At Crydingtone was þo þe se &amp; nou at Salesbury is he Þe same of Baþe he hadde also Þat at Wellis wonede þo Þe bischop of Chichestre &amp; Winchestre &amp; þe bischop of Excetre Þilke was ydelid ato Þat on at Cridyntone was þo Þat oþer was withoute fail At Seynt Germayns in Cornewail Þe kyng þat was of Merkene riche Nas þer non to hym iliche He hadde Gloucestreschire Pynnocschire Wircestreschire Warwicschire Staffordschire Derbischire Chestreschire Sch[r]opschire Al þe March Herefordschire Oxinfordschire Hontyngdoneschire Hertfordschire Bokynhamschire Norþhamptoneschire Leicestreschire Lyncolneschire Notynhamschire &amp; in [his] lond þat was so muche He hadde foure bischopes ryche Þilke of Lyncolne &amp; of Chestre &amp; of Hereforde &amp; of Wy[r]chestre Þe kyng þat [of Est] Engelond was sire He hadde Cambrygschire Norþfolc Bedfordeschire Souþfolc Lancastreschire Myddelsex Blakebourneschire &amp; in his lond bischopes þre Noble &amp; hende curteis &amp; fre Þe bischop of Londone &amp; of Norþwich &amp; þe bischop o Eli eke Þe kyng of Norþhumberlond Hadde al þe lond ich vnderstond Bituyne a water þat me clypeþ Humber &amp; Scotlonde þat hit erneþ vnder &amp; in his lond bischopis þre Noble &amp; hende curteis &amp; fre Þe [erche] bischop of Euerwik &amp; þe bischop of Duram &amp; Karlil eke Þus was Engelond todelid &amp; euerich kyng fram oþer dereuid &amp; werrede togadere ylome After þat þe Englis hider come So þat euere þe strengere Ouercome þe feblere And euere þe richere Ouercome þe pourere Fort þe kyng Edry?t He stablede Engelond with fy?t He made Engelond ihol Falle to his owene del Seynt Fromund &amp; Kenelm bo In batail were islawe þo In Coudale Kenelm lai xl [?er] in gronde &amp; ?ut þe heued spak in þulke stonde To lyues men þan spak þe heued &amp; seide her liþ Kenelmys hed bireued Fromunde at Dunstaple schrined is &amp; Kenelm at Wynchecombe iwis Edry?t regnede foure &amp; xx. ?er To Wynchestre men hym ber After hym regnede Eþulf his sone He hadde his lond al &amp; some Eþulf in his tyme sone Wende to þe court of Rome Þere he woned with þe pope He dude his lond wel litel note For in Engelond he rerede a loke Of eche an hous þat come of smoke To Rome ?yue a peny iwis Þat Rome Peny icluped is Eþulf in þat manere Wonede at Rome half a ?ere &amp; suþþe he com hol &amp; sound Bi Fraunce toward Engelond &amp; weddede þer a swete þyng Charles douter þe gret kyng Damesele Iudith was hure name Moche he louede gle &amp; game Þo he com to londe her He ne leuede bote to ?er At þe Hide of Wynchester Beþ his bonys idon in chester After hym regned Achilred In his tyme ar he were ded Com þe kyng of Denemarch With his ost sturne &amp; starch Engolond for to wynne &amp; sle alle þat were þerinne Ac Achilrede &amp; Alured also Hem gonne þer mete þo Jn þat litel stounde Þe Deneys fulde al to gronde After þat batail seue ?er Achilred was kyng her At Wynborne mynystre iwrityn is His goude bodi iburyd is Afte hym regned þe goude Alured Þe wisist kyng þat euere et bred He made þoru goudes sonde Alle þe lawes of Engelonde &amp; suþþe he regned .xxiiij. ?er To Seynt Poules men hym ber Þe ilke kyng Alured Slip wel lite in his bed &amp; þou he hadde trauail muche &amp; ich ?ou wol telle woche Þe .xxiiij. tidis ary?t Þat beþ in þe dai &amp; in þe ny?t Þilke he delid aþre Ful wel he bisette þe Þe eyte he spende as men mai rede In bedis &amp; in almysdede Þe oþer eite his bodi to reste Þe þridde eite were þe beste Þulke he spende saun? dutance Aboute þout [&amp;] purueaunce Hou he my?te hym wisse &amp; rede His lond ary?t for to lede He hadde a man in his chapele Þat þus his tidis gan dele He made þre candels bi wy?t Þat schul[d]e berne þoru dai &amp; ny?t &amp; whanne o candel was ido Þe .viij. tides were also Þe kyng [he] warnede sone His porpos ary?t for to done Þis wise Alured þe kyng ?ut he dude more þyng Al his ry?t truwe purchas To poure abbeis he ?ef þes His rentis a delid ato Ne worþ his soule neuere wo Þe haluendel he partid in þre Ful wel he bisette þe Þat on partie he ?ef hem Þat in his court se[r]ued hym Þat oþer he ?af in his stede To hem þat his werkis dude Þe þridde partie he ?af þan To vncouþe poure men Suþþe he delid faire &amp; wel Afoure þat oþer halfuendel Þat o partye he sende bi sonde To poure þat were in þe londe Þat oþer to poure clerigons Þe þridde to poure religions Þe ferþe partye þanne ?ef he To poure churches bi?ende þe se Þus lyuede þe goude Alured Euere fort he was ded After þe goude Alured þe kyng Regned Edward his sone ?yng He was boþe war &amp; wis In eche batail he hadde þe pris Þerfore þe folc of Denemarch Þat beþ so sturne &amp; so starch Of hym hi were agast so sore Þat in his tyme neuere more Ne derst hi come in þis lond Lest hom bitidde schame &amp; schonde Þilke Edward hadde in his lyues Fourtene children bi þre wyues Nyne doutren &amp; fyue sones Þat were swiþe faire gomes Of his doutren þre wymmen To religion ?ulden hem Alubed het þat o ladi He was abbesse of Romesi Edith het þat oþer mai He was abbesse at Wiltone abb(ai) Þe þrydde het Seynt Albourw An holi womman þoru &amp; þoru Edward regned .xxiiij. ?er To Wynchestre men hym ber After hym regnede kyng Aþelstan A goude kny?t &amp; an hardi man Boþe bi dai &amp; bi ny?t Ful wel he huld his lond in ry?t &amp; alle þe kny?tis of Walis lond He made hom bowe to his hond He leide suche truwage on hom &amp; on here Walich men Þat þre hundred pond of sterlyng Hi ?euen to Aþelston þe kyng &amp; eke .xx. pound of gold Scotlond hym ?yue schold ?ut Walis ?ulde more to hym Fyue þousund of faire kyn To þe kyng eche ?er Ar þei most go quyt &amp; sker Þe ilke kyng Aþelstan Hadde a soster so white so þe swan In al þe wordle me nuste non So fair a ladi of flesch &amp; bon Jlde het þat maide fre Þat hadde so muche of beaute Me ne wiste in no kynges riche Ladi of beaute hure iliche Þe kyng of France þat het Huwe Hurde speche of þat maide truwe (Þa)t was so fair &amp; so hende (A)fter hure þan gan he sende Þe erl Edulf of Boloyne Þe erlis sone Baldewyne of Coloyne He was þe kynges messanger In his nedes fer &amp; ner Þo he was to londe icome Þe kyng he fond at Habendone &amp; þo he þe kyng mette Swuþe fair he hym grette A noble present he hym broute For his soster he hym bisoute To his louerd þe kyng Þat was in Fraunce wonynge &amp; fram hym verement He broute a noble present Þat precious was &amp; dure Which hit was ?e mowe ihure Þre hundred stedes melk white In al þe worle nas non hem ilyk [Þe] bridels were al for þe nones Bigon al with precious stones ?ut he presented hym also Oþer riches many mo Þe emperour his swerd Constantin Þe scaberge was of gold pur &amp; fyn Þerinne was iclosid a nail gret Þat ?ede þoru oure lordis fet ?ut he presented hym þe sper Þat Charlemayne was woned to ber A?enst Saracyns in batail Many hit sworen &amp; sede san faille Þat with þat sper smert Oure lord was istonge to þe hert &amp; a partie of þe holi crois Jn cristal don in clos &amp; þre of þe þornys kene Þat were in Ihesu is hed isene &amp; a riche corone of gold Non richer kyng werie ne schold Ymade withinne &amp; withoute With precious stones al aboute Þe stones were of vertu echon A betere corone nas neuere non To er[þ]lich man ywrout Suþþe god made man of nout Þe kyng Aþelston was glad &amp; bliþe &amp; þonked þe kyng of Fraunce swiþe Of his ?iftes noble &amp; riche In al þe worle nas non suche In Aþelstones tyme ich vnderstonde Was Gwi of Warwyk in Engelonde &amp; for Engelond dude batail With a geaunt gret sam fail Þe geaunt het Colbron He was slayn þoru Gwi his hond At Wynchestre þe batail was don &amp; suþþe dude Gwi neuere non Seuene ?er þe kyng Aþelston Hulde þis ilke kyngdom Jn Engelond þat is so me[r]y He deide &amp; liþ at Malmesbury After hym regned his sone Edmund þat was her kyng in Engelond Bote he ne regnede her Bote vnneþ þre ?er Suþþe biful at one feste At Cauntelbury a cas vnwreste As þe kyng at mete set He bihulde &amp; vnder?et Of a þef þat was disgised Amonge his kny?tes hende &amp; wise He was hastif &amp; sturte hym up And hent þe þef bi þe top &amp; caste hym don to þe ston &amp; þe þef bradde out a knyf anon &amp; to þe herte of þe kyng he þreste Or eny of his kny?tis hit wiste Þe barons sturte up anon &amp; slou þe þef swiþe son Ac raþer he wonded many [on] Þoru þe flesch into þe bon To Glastynbury þei bere þe kyng &amp; þere þei made his buryyng After hym regnede Aþelred To ?er ar he were ded &amp; sone anon after hym Regnede his sone Edwyn He was a man of muche pris Bote of his bodi he was unwis Þe furst dai þat he þe croune nam He birefte a goude man His wif for hure fairhede Of god he hadde litel drede &amp; þou he was his owe cosyn Þerfore he seruyd þe more pyn He regnede twelf ?er To Wynchestre men hym ber After hym regnede Seynt Edgar A wis kyng &amp; a war Þat ny?t þat he was ibore Seynt Donston was glad þer(for)e For he hurde a swete steuene Þat þe angeles songe in heuene In here songe as hi songe bi ryme Iblessed be þulke tyme Þat Edgar ibore was For in his tyme schal be pes Eueremore in his kyngdom Þe while he lyueþ &amp; Seynt Don(ston) Of al þe while þat last his lif Ne louede he werre ne strif ?if any man trespassed dai or ny?t A?ens þe lawe any wy?t He scholde fonge mede Ri?t after þe selue dede Hou scholde he spari eny man Whanne he of [b]estis wra[ch]e nam At Londone he made a parlement Wherþoru he was to Walis iw(en)t Þider he made to hym come Þe kny?tis of Walis alle &amp; some &amp; made hom brynge truage þer Þre hundred woluys euerich ?er &amp; so hi dude truweleche Þre ?er plenerliche Þe ferþe ?er þei funde none S(o c)lene hi were agone &amp; þe k(yn)g hit hom for?yue He nolde hom namore gryu(e) Edgar was an holi man Þat oure lord [hym] couþe gan After þat he was worþe Þat he hadde ileien in erþe Sixti wynter vnder molde On abbot hym remuye wolde Ailward het þat ilke abbot As he wolde hym nyme vp &amp; legge hym in a tombe of ston He fonde hym with flesch an bon Also hol &amp; so sound As þe furst dai þat he was led in grond Þanne by nom hym vp annon &amp; wolde hym legge into þe ston Þat þe abbot let make Al for þe nones for his sake Alto schort hit was iwro?t Ystreit my?t he ligge no?t His legges by coruen [of] anon Ry?t bi þe kne bon Ac þei ne dide hit for non harm &amp; þe blod so warm &amp; also hot stert hym on Also hit were a quyke man Þe abbot þat þerbi stod He sei þe myracle swiþe goud He let hym in scryn don Boþe with flesch &amp; with bon As me hym in scryn dyde Sike men were ybotned in þe stede Jn Glastynburi he is In a scryne wel fair iwis After hym regnede Edward his sone Bote sone his lif hym was binome He ne regnede here Bote vnneþe þre ?ere For Estrild his stepmode Seild þer beþ eny goude Hym let sle þat he was ded To make hire sone Achilred Here kyng in Engelond Also he was with schame &amp; schonde Neuere in his tyme pes nas Bote while [Seynt] Dunston alyue was Þe kyng hadde a stiward Þat was fals &amp; coward Ich wot he het Edrich Traitour was neuere non such He was fals swikel &amp; fel &amp; þou þe kyng louede hym wel &amp; told hym his conseil Þe traitor hit wrot eueri del &amp; sende hit into Denemarch With messagers stout &amp; starke Þe Deneis come into þis lond With here ost gret &amp; strong &amp; slowen þe kyng Achildred At Westmyster he was ded Þe Englis oft &amp; ilome With batail þe Denemarkis ouercome &amp; crounede at Norþhamptone Edmund Achilredis sone For his prowesse &amp; for his strenþe He was of brede &amp; of lengþe Icluped into al þis lond wide Edmund with þe irene side ?ut in [þe] somer afterward Come þe Denemarchis hiderward &amp; gonne fi?t with Seynt Edmund Þat here was kyng in Engelond Ones þai hym ouercome &amp; he hom eft sone So þat þei acordede &amp; þis lond todelede Ri?t euene ato Bi[tuene] þe kynges þo Þoru þe conseil of Edrich Traitour nas neuere non ilich Suþþe deide Seynt Edmund Þoru Edrichis traisun &amp; ich ?ou wolle telle how Alle goude men lustneþ now A kyng þer was in Engelond Knoud he het ich vnderstonde Of Engelond he hadde haluendel &amp; Seynt Edmund þat oþer del &amp; suþþe þoru enuye &amp; þoru Edrichis tricherye Seynt Edmund was þoru schote Hit dude hore soules wel litel note Þe arwes on hym so þicke were sette Þat euerych oþer þe poyntis mette For þat Engelond hol Sholde falle to Knoudis dol Suþþe his heued was ofismyte Ich wol wel þat ?e hit wite Furst he ibured was at Cristchurche Þer men goude[s] werkys wurche &amp; nou at Buri he is In a wel fair schryne iwis Þo men Seynt Edmundis hed sou?t Ihes[u] for hym myracle wro?t Þe hed seide ich am her A wolf hit in his clawes ber Þe wolf þe hed non harm dude Bote with his fot pleide þermyde After hym hadde Kynod Al þis lond out &amp; out He bicom a goud man He ne louede no swikyddom Þo com traitours of þis lond Þat hadde bitraide Seynt Edmund &amp; slayn hym to dede Þoru Edriches rede &amp; were iolif and prout And told þe kyng Knout Of here foule traison Hi wende haue ihed waryson Þe kyng was a ry?twis man &amp; made hem telle hore swikeldom Bifore þeuwe &amp; fre &amp; al þat of eche contre He let hom drawe with stede Soche is traitou[r]s mede Suþþe sone after þas Þer biful a wonder cas And a moche ferlich Bituene þe kyng &amp; Edrich Bituene Edrych &amp; þe kyng Þer ros þer a reprouyng At London in a soler Any?t after here soper Strif &amp; cheste þer aros Many a kny?t þerof agros Sire Knoud seide Edrich Who wende þou were such Vnderstondest þou nout Hou dere ich haue þi loue ibout Ich let bitraye þat ilke man Þat me mochel goude an &amp; my kyng was &amp; lord &amp; me made his stiward Of al his kyngryche Ich hym lete bi[s]wyche &amp; sleyn with poison &amp; with gyn To make þe kyng after hym &amp; þou seruyst þus me To wroþer hele louede ich þe Þe kyng was aschamyd &amp; of his wordis agramyd Sire Edrich ich wene wel Þat þou ne lye neuere a del Of þat þou ert here iknowe Bifore heyer &amp; eke lowe &amp; with gile &amp; with swikildom Þou let þi lord to deþe don Þat dude þe muchel honour &amp; þou were his traitour &amp; after trecherie &amp; gile Me schal ?ulde þe þi while Þer he let hym bynde His hondis hym bihynde &amp; his fet also He let faste bynde bo &amp; at a wyndow caste hym (out) [Riht doun into Temese flod] Þus e(nde)de he his day God his soule iuge may After Knoud þat was so bold Regnede his sone Harold He ne regnede here Bote þre mon[þ]es &amp; þre ?ere At Seynt Clementis ibured he is Withoute Templebarre iwis After þe kyng Harold Regnede his sone Hardeknoud He was a iolif kny?t &amp; a man of muchel my?t He regnede foure &amp; tuenti ?er To Wynchester men hym ber After hym regned Edward Knoudes sone bastard He regned four &amp; tuenti ?er &amp; is ischryned at Westmyster Suþþe regnede a goude gome Harold Godwynes sone He was icluped Harefot For he was [renner] goud Bote he ne regnede here Bot .ix. monþes [of] a ?ere Willam bastard of Normandye Hym cant þat was vilanye Harold liþ at Waltham &amp; Willam bastard þat þis lond wan He regnede here On &amp; tuenti ?ere Suþþe he deide at þe hame At Normandye at Came After his endynge Regnede Willam þe rede kynge He was his eldeste sone A wel sturne lokynge gome He was luþer &amp; vnwrest For in þe Newe Forest Fifty mod(er) churchen &amp; to He let f(y)lle &amp; chapels bo &amp; clene caste al adoun &amp; made wode þ(er) ar was toun He dude his soule litel note Suþþen he was þerinne yschote (With an) arwe kene &amp; smerte Þat was ischote to an herte Water Tyrel þe arwe drow &amp; þe kyng þerwith he slow He regnede tuelf ?er To Wynchester men hym ber After hym regnede anoþer Henri his owene broþer He regnede þritti ?er To Redynges men hym ber After hym wel euene Regnede kyng Steuene Þe erlis sone Blois he was Alto sone he deide alas He regnede ten ?er To Fauersham men hym ber After hym regned kyng Henri A goude man &amp; an hardi Þe erlis sone of Champayne He was a man of muchel mayne He regnede four &amp; þrytti ?er To Wynchester men hym ber Suþþe regnede a goude gome Henri his owene sone In his tyme Seynt Thomas Was ymartryd þer he was At Cantelburi bifore þe auter ston Þer beþ ido miracles many on Þilke Henry liþ a Fount Euera[r]d &amp; suþþe regnede kyng Richard He was an hardi kny?t &amp; a bold In eche londe wel of itold Suþþen he was ischoten alas At þe Castel Gailard þer he was At þe Fount Euerard liggeþ his bon &amp; suþþe regned kyng Jon In his tyme al Engelond Was enterditid in his hond For on erchebischop Þat was wisman &amp; no sot He het Steuene of Langedone Þe kyng hym nolde vnderfonge ?ut anon after þat He com ride bi þe bischopes gat A[nd] fonde a flecchere sitte þerat He bihulde &amp; vnder?at Hou he wynkede &amp; prye &amp; lokede with his oþer eye Þat his bolt schold no?t wrie &amp; þat hit my?te wel fleie Kyng Jon hym asked þo Belamy wh(i) doust þou so Þe fleccher hym aun[sw]ered a?(eyn) Sire forsoþ i schal ?ou seyn So god me helpe &amp; Seynt Michel For hit schold be euene &amp; wel So god me helpe &amp; Seynt Austyn I ne do hit not for non oþer gyn Kyng Jon dude for enuye Let (pu)tte out his ouþer eie For (h)e ne scholde nomore swy(nk)e Ne nomore with þat eie wynke ?ut he dude more schrewednesse For a prest nolde synge hys ma(sse) In þat tyme þat Engelond Was enterdit in his hond He dude hym sle with peyne &amp; sorwe Þerfram ne my?te no man hym bor(we) Hit was a wel sch(re)wde dede In helle ich hope he haþ his mede He was wel wroþ &amp; wel gry(m) Þat no prest nolde synge for hym Þe pope sende boþe bulle &amp; scrit Þat þis lond schold be enterdit Þat no prest scholde masse synge Ne no belle in churche rynge Forto oure kyng Jon Were with þe bischop at on &amp; þat he hadde hym vnderfonge &amp; sete hym his crois in his honde Forsouþ as i haue ihurd telle Hym hadde leuere to ben in helle He nolde hym noþer hure ne se Ne in companye with hym be He made þo his parlement He swor his oþ verrament Þat he scholde make suche a saut To fede al Engelond with a spaud &amp; eke with a wyuys lof Þerfore ich hope god he is loþ He wolde haue yschend al Engelond Hym bityde þerfore schame &amp; schond A monke hit hurde at Swyneshed &amp; of his wordis was aferd He wende hom to his fere &amp; seide to hym in þis manere Þe kyng haþ ymad a sori oþ Þat he schal with a whit lof Fede al Engelond &amp; with a spaud Iwis hit were a wickede saut &amp; betere hit is þat wei deie bo Þan al Engelond were so wo ?e schulle for me do bellis ringe &amp; afterward boþe rede &amp; synge So help ?ou god heuene kynge Granteþ me now myn askynge &amp; ich hym wolle with poison slo Ne s[h]al he neuere do Engelond wo His breþeren grantede hym al his bone He let hym schryue &amp; housli sone To make his soule fair &amp; clene Bifore oure ladi heuene queyne &amp; bad hure scholde for hym be Bifore hure sone in trinite Dan Symon ?ede &amp; gaderede frut Forsoþe hit were plumes whit Þe stertes he pulled out euerichon &amp; poison let þerinne don &amp; sette alle þe stertes alle a?en Þat þe gile scholde no?t be sen He dude þes in a coupe of gold &amp; went hym to þe kyng with herte bold &amp; on his knes he hym sette &amp; þe kyng wel fair he grette Þe kyng spak þo a word wel swiþe For þat he wolde ete blyue Dan Symon ete now ten or tuelfue Þe oþer ichulle ete myselue Dan Symon ete þe furste &amp; on &amp; alle þe oþer ete kyng Jon Þe monke ros vp &amp; wende away God ?yue his soule goud day He ?af kyng Jon his poisom Iwis hymsulf hadde þe same don He ne dude hit for non enuye ne ond(e) Bote for to saue al Engelond As þe kyng Jon sat atte mete His wombe bigan to wex grete He swor par la croi?de His wombe wolde berste aþre He aros &amp; wende fram þe bord Neuere suþþe spak he no word Þus endide he his tyme Iwis hit was a wrechede fyne Kyng Jon regnede tuelf ?er To Wynchester men hym ber After hym regnede kyng Henri A goude man &amp; an holi &amp; þer was worre stronge &amp; muchel stryf in Engelond Bituene þe barons &amp; þe kyng Ne au?te to be no sturbyng &amp; þow þer were þoru wickede red Wharþoru þe erl Symon was ded For he wolde haue goude lawes Þerfore he was ibrout of lyf dawes Kyng Henri regnede here Seuene &amp; fifti fulle ?ere At Westmyster liggeþ his bon Ibured in a marbel ston After þe kynges þat ich haue itold Regnede a kny?t swiþe bold Edward he het sikerli Þe kynges sone Henri He was [a] wel douty kny?t Wel he huld his lond in ry?t He was icluped Conquerour God ?yue his soule muche honour In werre com he neuere iwis Þat he nadde þe maistris He regnede almost fyue &amp; þritti ?er To Westmyster men hym ber Ihesu Crist &amp; Seynt Richard Saue oure ?onge kyng Edward &amp; ?yue hym grace his londe to ?eme Þat hit be Ihesu toqueme Þoru his hestis þat beþ ten &amp; sei we alle nou amen amen.</field>
   </doc>
</add>