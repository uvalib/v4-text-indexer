<?xml version="1.0" encoding="UTF-8"?>
<add>
   <doc>
      <field name="author_display">Verlag von Gebr. Henninger</field>
      <field name="author_facet">Verlag von Gebr. Henninger</field>
      <field name="author_sort_facet">verlag von gebr henninger</field>
      <field name="author_text">Verlag von Gebr. Henninger</field>
      <field name="composition_era_facet">19th Century</field>
      <field name="composition_era_facet">1880's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2151.xml</field>
      <field name="date_indexed_facet">201909240352</field>
      <field name="date_text">1881</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464534</field>
      <field name="language_facet">English</field>
      <field name="main_title_display">Ypotys</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 19th century</field>
      <field name="subject_text">English poetry -- 19th century</field>
      <field name="title_display">Ypotys</field>
      <field name="title_facet">ypotys</field>
      <field name="title_sort_facet">ypotys</field>
      <field name="title_text">Ypotys</field>
      <field name="year_display">1881</field>
      <field name="year_facet">1881</field>
      <field name="year_multisort_i">1881</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464534&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464534&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;Ypotys&lt;/displayTitle&gt;</field>
      <field name="desc_meta_file_display">&lt;sortTitle&gt;ypotys&lt;/sortTitle&gt;</field>
      <field name="desc_meta_file_display">&lt;displayDate&gt;1881&lt;/displayDate&gt;</field>
      <field name="desc_meta_file_display">&lt;sortDate&gt;1881&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;Ypotys&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Heilbronn&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Verlag von Gebr. Henninger&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1881&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="LC call number"&gt;Click on URL&lt;/identifier&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2566&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"&gt;cxxxviii, 536 p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 19th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;19th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;Ypotys&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 36 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only "Ypotys" included.&lt;/description&gt;</field>
      <field name="desc_meta_file_display">&lt;description type="note"&gt;Middle English poetry.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">4. Ypotys. He þat wyll of wysdome lere, Herkeneth now, &amp; ?e may here Of a tale of holy wryte— Seynt Jon þe euangelist wytnesseth hyt: How hyt befell yn grete Rome, The chefe cyte of crystendome. A chyld was sent of my?tes most Thorow vertu of þe holy gost Vnto þe emperour of Rome, A nobull man &amp; wyse of dome; The emperour of Rome þan Men called hym syr Adryan. When þat chyld of gret honour Was comen before þe emperour, On hys kne he hym sette, Well fayre þe emperour þer he grette. The emperour wyth mylde chere Askede þe chylde of whens he were. The chyld answered hym aply?t: “Fro my fadur y come now ry?t, And that ys fro þe hy? Justyse, To teche þem þat ben vnwyse Ne now?t fulfylled of þe lawes.” Then sayde þe emperour yn hys sawes: “Then art þou wyse wysdome to teche?” The chylde answered wyth mylde spech: “He ys wyse þat heuen may wynne And kepe hym out of deedly synne.” The emperour sayde wythout blame: “Chylde, tell me þy ry?t name!” “My name, he sayde, ys Ypotyse, þat mych kon telle of heuen blysse.” The emperour sayde: “what may heuen be?” “Syr, sayde þe chyld, goddys pryuyte.” “What, he sayde, ys god allmy?t?” The chylde answered anon ry?t: “He ys wythoute begynnynge And shall be wythoute endynge.” The emperour sayde: “y haue gret selkowþ. What come fyrst of goddus mowþ?” The chyld answered &amp; sayd anone: “Therof speketh þe apostell Johne In hys gospell all &amp; summe: In principio erat verbum. Thys was þe fyrst bygynny(n)ge That euer spake our heuen kyng; Wyth þat word was þe fadur &amp; þe sone And þe holy gost to-gedur kome, Thre persones in trinite— Ther may none fro oþur be.” The emperour sayde full euenne: “Chyld, þou hast be yn heuenne, How fele heuens hath god almy?t?” “Seuen, sayde þe chylde aply?t; The hyeste heuen þat may be That ys of þe holy trinite: Ther ys þe fadur wyth þe sone, The holy gost to-gedur þey wone, As þese clerkes both syng &amp; rede, Thre persones in on godhede; That Joye may no-man dyscryue, Lered ne lewed, þat ys on-lyue. That oþur heuen ys gostly wrow?t, Of lower degre, but hy?er now?t(!); That Joye may no-man telle, Thyll domus-day þow? he wold spelle. The þrydde heuen shyneth as cristall, Full of Joye &amp; swete smelle; For confessores þat place ys dy?t; Ther euur ys day &amp; neuur ny?t. The fowrþe heuen ys gold lych, Full of precyows stones rych; For Innocentes þat place ys sette, And euur yn Joye wythowten lette. The fyfþe heuen ys long &amp; brode, All fulfylled wyth goddus manhode; And ner goddus manhode were, All þys worlde were forlore, For þorow hys passyon &amp; hys manhede Heuen blysse shall be her mede. The sixte heuen holy chyrche ys, Full of holy angeles ywys, That syngyn both day &amp; ny?t Of hys strengþe &amp; off hys my?t. The seueneth heuen, as sayth þe story, Is paradys aftur purgatorie; When sowles haue done here penance, They come þydur wythoute dystance. Thes ar þe heuens, syr emperour, That Jhesus hath, our sauyour.” The emperour sayde anon ry?t: “How mony orderus ar þer of angelus bry?t?” The chylde answered anon þo: “Tenne orderes, syr, &amp; no mo. The fyrste ordur ys cherubyn, And þat oþur ys seraphynne, The þrydde ys tronus, The fowrþe ys dominaciones, The fyfte orþur ys principatus, The sixte potestates, ywys, The seuenthe orþur virtutes ys, The eythe angelica called ys þus, The nyneneth ordur archa(n)gely, And euery pryns hath hys party, Mony a þowsand to hys banere, þat seruene god both fer &amp; nere. The tenþe ordur shall ma(n)kynde be, And fulfylle þe place on hy?e Heuen by þat oþur syde That Lucyfer lost for hys pryde; Ther shall þe manhede of god almy?t Be our prinse, &amp; þat ys ry?t.” The emperour sayde: “chyld, y þe pray, What made god þe fyrst day?” The chyld answered hym full euen: “Angelles, archangelles, &amp; heuen: That same werke of gret nobylye God made hyt on þe sondaye. The monday aftur, verament, God made þe fyrmament, Mone &amp; sonne, to shyne bry?t, And þe sterres þeron he dy?t. The tewesday, y vndurstonde, he made both see &amp; londe, Welles fayr wyth wateres fresh, To temper þe erþe harde &amp; nesh, Erbes, trees and also gras, And oþur þyngus, as hys wyll was. The wednesday made god a(l)my?t Fysh yn watur &amp; fowle of fly?t, And bad hem abowte wende For to helpe all mankynde. The þursday god made gret &amp; small Bestes boþe by downe &amp; dale, And ?af hem erþe to her fode, And badde hem turne man to gode. On a fryday god made Adam Aftur hys shappe &amp; ?af hym name, Syþen hys on rybbe gan he take And made Eue vnto hys make, And made hym man of my?tes most, And ?af hym lyf of þe holy gost; A gret lord he gan hym make: All paradys he dede hym take. The saterday god forgate no?t The workes þat he hadde wro?t, he blessed hem wyth gode wyll, Bothe lowde &amp; eke styll, And badde hem wex &amp; multyplye, Euery þyng yn hys partye. That oþur sonday god reste toke, As we fynde yn holy boke. That day shuld no-mon werke, But serue god &amp; holy kerke, And kepe hym fro deedly synne, That he fall not þere-Inne.” The emperour sayde: “þys may well be. But oo þyng, chylde, tell þou me: What mon dyed &amp; was not born?” The chylde answered hym byforn: “Adam, oure forme fadyr, ywys, That god ?af lyue yn paradys, he was not borne, y vndurstonde, For god made hym wyth hys honde.” The emperour here-of was gladde. Chylde Ypotys full sone he badde, ?yf he kowþe telle hym ow?t Of how many þyngus mon was wrow?t. The chyld sayde: “syr, of seuenne. whych þey be y shall þe neuen: Eerthe-slyme forsoþe ys on of þo, Water of þe see god toke þer-to, And of þe sonne, &amp; of þe wynde, And of þe clowþus, wrytyn I fynde, And of þe stones by þe see-coste, And also of þe holy goste. Of þe erþe slyme ys monnus flesh, Of þe watyr hys blood nesh, Of þe sonne hys herte &amp; hys bowelys, Hys mekenes &amp; hys gode dewes, Of þe clowdus hys wyttus beth, And of þe wynde ys made hys breth, And of þe stone ys made hys bone, Of þe holy gost hys sowle alone; Of þese seuen þyngus ys made manne. Beholde, syr emperour Adryan, Therfore euery man here ys of dyuers manere: The mon þat hath of þe erth most, he shall be heuy, well þou wost, Both yn worde &amp; eke yn dede And yn oþur þyngus, as we rede; The man þat hath most of þe see, Euur yn trauell shall he be And coueyte both londe &amp; lede, That shall hym fayle at hys nede. Who of þe wynde hath most my?th, Be ry?t reson he shall be ly?th, wylde yn worde &amp; eke yn þow?th, And speke moche, &amp; waylys now?th. Who of þe clowþus hath moste foyson, He shall be wyse be ry?th reson And be ware yn worde &amp; dede And yn oþur þyngus, as we rede. Who of þe sonne hath most plente, hote &amp; haste he shall be, Also stalleworþ mon &amp; mykyll of my?th, And be ry?th reson a party ly?th. Who-so of þe stone ys most wro?th, he shall be steddefast yn hys þow?th And yn trauayle trusty &amp; trewe, And be ry?th reson pale of hewe. Who þat hath most of þe holy gost, He shall haue yn herte most Good worde, good þow?t, &amp; good dede, The pore &amp; naked to cloþe &amp; fede, And loue well god &amp; holy chyrche, And oþur penaunce for to wyrche.” The emperour sayde wyth wordus mylde Anone ryght to þe chylde: “Thow speke fyrst of þe see, I wolde wyte what hyt my?t be.” The chylde sayde wythout lesyng: “A wylde way of wendynge; For such way þou my?th take þer-Inne, That þou shalt neuur to londe wynne.” The emperour sayde wythout delay: “Tell me, chylde, y þe pray, What tyme dyde Adam amys, That he loste paradys?” The chylde sayde: “at mydde-morow t(yde), And or mydday he loste hys pryde; An angell drofe hym yn-to desert Wyth a bry?th brennyng swerde, Ther to be yn care &amp; wo, he &amp; hys ofsprynge for euer-mo.” “Alas, sayde þe emperour, for dole, That Adam was so mykyll a fole! how mony synnus dyde Adam, Byfore þat god bekam manne?” “Seuene, sayde þe chyld, wythout mo. And sacrylege was on of þo, Lecherye was on of þese, Auaryce and couetyse, In glotenye &amp; yn gret pryde; These seuene synnus all Adam dyde. In pryde he synned vyle When he wro?th hys owene wylle, And now?t aftur þe heste of god, he ny helde now?t goddus forbodde. In sacrilege he synnede sore When he wro?th þe fendes lore And fulfylled hys owene talent And dyde þe fendus commaundement. Man-slaw?tur he dyde ynow?th When he hys owene sowle slow?, And all þat of hym come The fende to helle to hym nome. A thefe he was a?eyns god When he stale þat he hym forbode— Certaynlyche, as y þe saye, he was worþy for to dye. Fornycacyon he hadde yn mynde, when he wro?th aftur þe fende And helde þat goddus lore was false. And yn Auaryce he synned alse When he coueyted to haue more Then he hadde nede fore, Whene all paradys was at hys wyll— No wonþur þow? god lykede yll. In glotenye he synned full yll When he putte hym yn þat peryll For þe appull þat he gan take, That god forbadde hym &amp; hys make. In slowthe he dyde worste of all: When hem þat synne was byfall, he ne hadde no grace to ryse. When god come to hym yn þys wyse And sayde: “Adam, what þost þou now?” Adam answered a?aeyn &amp; se how(!): “Lord, y here þe speke aply?t, But of þe haue y no sy?t.” Owre lord þan to Adam sayde: “Man, why dedest þou þat y þe forbayde?” Adam answerd a?eyn wyth wyll: “Thys womman tysed me þertyll And made me to do þat dede.” Our lorde þen to Eue sayde: “Whommon, why wro?test þou þy wyll?” “The edder, lord, tysed me þertyll.” Our lorde sayd to þe edder þo: “Worme, why wro?test þou hem þys wo?” The fend answered: “be maystry: For þat y hadde to hem enuye That þey shulde haue þat grete blysse That y for pride gan to mysse.” Our lorde sayde to Adam þan: “For þy gylte, he sayde, man, Thow shalt gete þy mete wyth swete And suffre both colde &amp; hete.” To Eue sayde our heuen kyng: “Womman, for þy wykkyd tysyng Thow shalt euur be mannus thrall, And haue moch wo &amp; trauell wythall, And bere þy fruyt wyth gronyng &amp; care, Þou &amp; þyn ofspryng for euur-mare.” Our lorde þen sayde to Satan: “In forme of a worme þou temptest mane: Þerfor on þy wombe þou shallt glyde, And all þat þe sene on eche a syde Of þe shall be sore aferd When þey come yn-to myddull erþe; A virgyn shall be born blyue That all þy powste shall to-dryue.” Thus Adam lyued here Nyne hondrede &amp; II &amp; þrydty ?ere. When he was deed, to helle he nam, And all þo þat of hym cam. Hys sowle was yn helle þere Fowre þowsand &amp; fyfe hondred ?ere And fowre &amp; tydes seuene, Tyll þe my?tyfull kyng of heuene kydde þat he was of my?tys moste: And sende down þe holy goste And ly?te yn þe mayde Marye Wythoute wemme of here bodye. Fowrty dayes for vs he faste. The Jewes toke hym at þe laste And dede hym vpon þe Rode, And so he bow?te vs wyth hys blode; And syþen he ly?th yn-to helle, The fendes powste for to felle: Ther he vnbonde Adam &amp; Eue And oþur mo þat hym wer leue, And ledde hem yn-to paradys, Ther euurmore ys Joye &amp; blys. Sythen aftur hys vp-rysynge he styed to heuen, þer he ys kyng; On hys fadur ry?th hond sytte he þan, There he ys sothfast godde &amp; man. That sone(!) god omnipotent Shall come a?eyn yn Jugeme(n)t And deme all men aftur her dedes— he ys vnwyse hyt not dredes!— The gode to Joye, þe wykked to pyne. That Joye may no-man dyuyne; he shall haue þat for hys seruyse That seruyth god yn all wyse.” The emperour seyde: “be heuen kyng, Chylde, þys ys fayr sayynge! But telle me, chyld, ?yf þou can, Wher-wyth þe fende begyled man? And y þe pray þat þou me telle what draweth mannus sowle to helle?” The chylde sayde: “synnus fyfe, That among mankynde ys ryfe: wykked þow?t yn mannus herte, whyll þat he ys hole &amp; qwarte; Man-slaw?tur ys a-noþur of þam, That bryngeþ a man to wykke fam— But shryfte make hym þer-of clere, For-soth, he goth to helle fere; Pryde, y wote, ys a-noþur, Glotenye ys þe þrydde broþur, Lecherye þan ys þe ferþe, On pe worste abouen erþe. The fyfte ys couetyse, y þe tell, That draweþ mannus sowle to helle. Seynt Poule wytnesseþ yn hys story Of þe paynes of purgatory, That couetyse by hym-self ys dy?th As a welle of bras brennyng bry?th, Full of sowles hyt ys hongynge, As ych by oþur may thrynge; A wylde fyr among hem þoth renne, All þat hyt towchyt hyt doth brenne. And why coueytyse ys lykned to a whyle, I wyll ?ou telle fayr &amp; wele: In hys ?owthe he wynneþ þe price And ?eueth hym all to couetyce And in no tyme wyll blynne, But endeth all hys lyf þer-Inne; Certeynly, as y þe telle, ?yf he dye so, he goth to helle. Therefor hyt ys lykned to a whele, For coueytyse hath ende no dele.” The emperour sayde: “Þys ys hard chanse. what letteth a man to do penance, To saw?te vs wyth our sauyour?” The chylde sayde: “synnus fowr: Slowþe ys on, shame ys þat oþur, Wanhope þe þrydde brodur, The fowrþe ys wythout fabull That god ys so mercy(a)bull he wyll of hym take no wreche, ?yf shryft of mowþe may be hys leche.” The emperour sayde; “soth hyt ys. what bryngeth a mannus sowle to blys?” The chylde answerd hym &amp; sayde: “Good word, good þow?t, &amp; good dede. Ther was neuur so euell þyng wro?th But þe begynnyng was euell þow?th, Ne neuur non good doyng But good þow?th was þe begynnyng. Who so hath wyth hym good speche And hys foo of hym wolde take wreche, wyth good speche he may, er he wende, Of hys foo make hys frende. A good dede ys moche of my?th A?eyn god yn heuen bry?th, For a man may wyth on good dede wynne heuen to hys mede.” The emperour sayde: “þys wele y beleue. But, chylde, take hyt not a-greue, Tell me, y þe pray, ?yf þou kan, On how mony deþes may dye a man?” The chylde sayde: “dethes thre. And I woll þe telle whych þey be: That on deth ys bodyly here, That ys streyte &amp; of grette fere, That ys a synfull manne wyth-Inne Or body &amp; sowle may parte atwynne; That oþer deth ys deth of shame, ?yf a man dye yn wykked fame; The thrydde deth ys, as seyth þese clerkes, ?yf he haue no part of goddes werkes.” The emperour sayde: “I beseche þe, On þyng, chylde, telle þou me: how many synnus þat bene onshryuene Agayn god shall not be for?euen?” The chylde sayde: “synnus two. Mysbyleue ys on of þo; Monye a man wyll for no reson Byleue yn Cristys yncarnacyone, That he ly?th yn-to þe mayde Marye wythowte wem of her body, And þat he styed þer as he ys kynge; But he hyt leue yn all þynge, Certeynly, as y þe telle, Wythowte ende he goth to helle. Wanhope ys þat oþur synne That mony a man ys bounden Inne: And (he) hath a?eyn god so mykyll gylt, The fende to wanhope he hym pylte, And þan he wyll no mercy craue For he weneth non to haue; For þat wanhope, wrytene y fynde, he goth to helle wythouten ende.” The emperour sayde: “syn hyt ys so Synne þoth mony a man myche wo, Chylde, where-wyth may a man hym were That þe fynde ne shall hym dere?” The chylde sayde: “wyth good deuocione. Thenk wele on Cristus passyone, how he kneled on þe hyll of Olyuete And for drede of deth blood gan swete, Stode bounden to a pyler longe, Beten he was wyth skourges stronge That hys body þer hyt stode was dypped yn hys swete blode, Also crowned wyth thornes kene That þe wondus yn hys hedde were sene, And bare þe crosse to Caluarye On þe whyche hym-self moste dye; Thenk vpon hys wondes smerte, haue hys passyon yn þyn herte, Therwyth may a man hym were, That no fynde shall hym dere.” The emperour sayde: “I leue þe well That þys ys soth euery dele. But tell me, chyld, ?yf þou kan, what pleseth best god &amp; man?” The chylde sayde: “penaunces þre. I wyll ?ou telle whych þey be: ?yf a man be yn trewe chaunse And lede hys lyf yn ry?th penance And weres hym a?eyn þe fendes fondyng And kepeth hym fro fowle lykynge, God ys payd wyth þat empryse And ?eueth hym heuen for hys seruyse. A-noþur þyng payeth god yn herte: he þat ys large yn hys pouerte And taketh hys pouerte stylle And þanketh god wyth good wylle, And wolde gladly helpe &amp; restore hys euen-crysten þat are pore; ?yf he ne may do no more But here pouerte rewe sore, he shall haue for hys good wyll heuen at hys endyng, as ys skyll. The þrydde payth god so myche: A man þat ys yn erþe ryche And ys come of hy? kynne, And forsaketh all þys worldus wynne And ?eueth hym to pouerte; Therfor yn heuen shall he be.” The emperour sayde ?et to the chylde: “Tell me fayre wyth wordes mylde, why fasteþ men þe fryday so moche For-by any oþur day yn þe woke?” The chylde answered &amp; seyde a?eyn: “For þryttene resones, tell I kan. The fyrste reson ys of hamme For on þe fryday god made Adam In þe vale of Ebron þorow hys grace And formed hym aftur hys face. The secounde reson, þou may me leue: vpon a fryday Adam &amp; Eue losten paradys, þe soþe to telle, And both wer dampned to helle. The þrydde reson, y þe telle: vpon a fryday Caym slow? Abelle, The fyrste martyr for sothe aply?t That was martered for god almy?t; And Cayme for þat same þyng hadde þe curse of our heuene kyng. The fowrthe reson ys full swete: how Gabryell our lady dede grete; vpon a fryday wyth mylde mode Goddes sone toke flesh &amp; blode Of þat swete mayde Marie wythowten wemme of her body. The fyfte reson I telle beforn: vpon a fryday Jhesus was born Of þat swete holy vyrgyne, To borow our sowles out of pyne. The syxte reson ys of hy? empryse: when Jhesus toke hys cyrcumcise, vpon a fryday blode gan he blede, For þe gylt of our mysdede And for þe synne of Adam &amp; Eue That blode he bledde for our beleue. The seuenþe reson, tell y kan: how seynt Steuen, goddes man, vpon a fryday was stoned to dede Thorow Herode &amp; hys fals rede. The VIII reson y kan telle, ?ef ?e wyll a stounde dwelle: vpon a fryday saynt Jon þe baptyst was martered for þe loue of Cryst In harueste aftur þe assumpcyon— hys day ys called decollacyoune. The IX reson ys full gode: That goddes sone dyed on þe Rode vpon a fryday, as y ?ou telle, To bye our sowles out of helle. Thys ys þe tenþe reson: Of our ladyes assumpcioune: On a frydaye she ?olde þe gost To her sone þat she loued most; Ther he ys kyng, she ys qwene— I-blessed mot þat tyme bene! The XI reson ys full trewe: That þe apostell saynt Andrewe vpon a fryday was don on crosse; To god he called wyth meke voys And sayde: fadur yn trynyte, Thys suffre y for þe loue of þe. The XII reson: wyth mylde mode Seynt Elene fonde þe holy Rode vpon þe mounte of Caluarye— On þat Rode Jhesus gan dye, And was born to þat cyte Wyth Joye &amp; grete solempnite. The XIII reson ys verament: That god shall sytte yn Jugement vpon a fryday wyth mylde mode, wyth feet &amp; hondes &amp; sydes all blode. Man, haue þou fryday yn mynde For þese resones þat y fynde! For þe fryday ys a day of chaunce Best to faste &amp; to do penaunce. The satyrday aftur, sykurly, Is beste for to faste for our lady; Thorow her we bene of bale vnbonde And brow?t out of helle grounde; She ys called welle of mercy To alle þat wyll to her cry, To wash &amp; to make clene All þo þat yn synne bene; The see-sterre called she ys, The ry?th way vs to wys; Of her sprong þat swete flour, Jhesus Cryste, our sauyour— I-blessed mote þey all be That seruen Marye mayden fre!” The emperour wyth wordes sterne To þat chylde he sayde ?erne: “Chylde, he sayde, I coniure þe In þe name of þe trynyte And of þe passyon of Jhesus Cryst And of hys deth &amp; hys vpryst: That þou me þe soþe say, Ere þou fro me wende away: Wheþur þou be wykked angell or good?” The chyld answered wyth mylde mood: “I am he þat þe wro?th And on þe Rode þe dere bow?th.” The chylde styed yn-to heuen þo, In-to þe place þat he come fro. The emperour kneled down to þe grounde And þanked god þat same stounde, And bycam a good man, as we rede, In bedes byddyng &amp; almesse-dede, And serued god yn all wyse, And kam to heuene for hys seruyse. God ?eue grace yt so mote be, Sayth all amen for charyte!</field>
   </doc>
</add>