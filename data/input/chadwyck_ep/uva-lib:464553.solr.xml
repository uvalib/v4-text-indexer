<?xml version="1.0" encoding="UTF-8"?>
<add>
   <doc>
      <field name="author_display">Rolle, Richard, of Hampole, 1290-1349</field>
      <field name="author_facet">Rolle, Richard, of Hampole, 1290-1349</field>
      <field name="author_sort_facet">rolle richard of hampole 1290 1349</field>
      <field name="author_text">Rolle, Richard, of Hampole, 1290-1349</field>
      <field name="composition_era_facet">19th Century</field>
      <field name="composition_era_facet">1890's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.2194.xml</field>
      <field name="date_indexed_facet">201909240353</field>
      <field name="date_text">1895&amp;#8211;1896</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:464553</field>
      <field name="language_facet">English</field>
      <field name="language_facet">Latin</field>
      <field name="main_title_display">Yorkshire writers</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 19th century</field>
      <field name="subject_text">English poetry -- 19th century</field>
      <field name="title_display">Yorkshire writers</field>
      <field name="title_facet">yorkshire writers</field>
      <field name="title_sort_facet">yorkshire writers</field>
      <field name="title_text">Yorkshire writers</field>
      <field name="year_display">1895–1896</field>
      <field name="year_facet">1895</field>
      <field name="year_multisort_i">1895</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:464553&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:464553&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent&gt;Rolle, Richard, of Hampole, 1290?-1349&lt;/displayAgent&gt;</field>
      <field name="desc_meta_file_display">&lt;sortAgent&gt;rolle richard of hampole 1290 1349&lt;/sortAgent&gt;</field>
      <field name="desc_meta_file_display">&lt;displayTitle&gt;Yorkshire writers&lt;/displayTitle&gt;</field>
      <field name="desc_meta_file_display">&lt;sortTitle&gt;yorkshire writers&lt;/sortTitle&gt;</field>
      <field name="desc_meta_file_display">&lt;displayDate&gt;1895–1896&lt;/displayDate&gt;</field>
      <field name="desc_meta_file_display">&lt;sortDate&gt;1895&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;agent type="creator" form="persname" role="author"&gt;</field>
      <field name="desc_meta_file_display">&lt;name&gt;Rolle, Richard, of Hampole&lt;/name&gt;</field>
      <field name="desc_meta_file_display">&lt;time&gt;</field>
      <field name="desc_meta_file_display">&lt;date&gt;1290&lt;/date&gt;</field>
      <field name="desc_meta_file_display">&lt;date&gt;1349&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;title type="main"&gt;Yorkshire writers&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;New York&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Swan Sonnenschein &amp;amp; Co.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Macmillan&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1895–1896&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp3381&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;lat&lt;/language&gt;</field>
      <field name="desc_meta_file_display">&lt;physdesc type="extent"&gt;2 v.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 19th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;19th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;Yorkshire writers&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 68 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only verse attributed to Richard Rolle included; verse reproduced elsewhere in The English Poetry Full-text Database omitted.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">Poems of Ms. Cambr. Dd V. 64, fol. 134–142. Hic incipiunt cantus compassionis Christi &amp; consolacionis eterni (!). I. [Vnkynde man, gif kepe til me] Vnkynde man, gif kepe til me and loke what payne I suffer for þe. Synful man, on þe I cry, alanly for þi lufe I dy. Behalde þe blode fra me downe rennes, noght for my gylt, bot for þi synnes. My hende, my fete, with nayles er fest, syns &amp; vayns al to-brest. Þe blode owt of my hert-rote, loke it falles downe to my fote. Of al þe payne þat I suffer sare, with-in my hert it greues me mare Þe vnkyndenes þat I fynd in þe, þat for þi lufe þus hynged on tre. Alas, why lufes þou me noght: and I þi lufe sa dere hase boght? Bot þou me lufe, þou dose me wrang, sen I haue loued þe lang. Twa &amp; thyrty ?ere &amp; mare I was for þe in trauel sare, With hungyr, thirst, hete &amp; calde; For þi lufe bath boght &amp; salde, Pyned, nayled &amp; done on tre: All, man, for þe lufe of þe. Lufe þou me, als þe wele aw, And fra syn þou þe draw. I gyf þe my body with woundes sare, And þare-to sall I gyf þe mare: Ouer all þis I-wysse, In erth mi grace, in heuen my blysse. Ihesus. Amen. II. [Lo lemman swete, now may þou se] Lo lemman swete, now may þou se þat I haue lost my lyf for þe: What myght I do þe mare? For-þi I pray þe speciali þat þou forsake ill company, þat woundes me so sare, And take myne armes pryuely, &amp; do þam in þi tresory, In what stede sa þou dwelles. And swete lemman, forget þow noght þat I þi lufe sa dere haue boght, And I aske þe noght elles. III. [My trewest tresowre sa trayturly taken] My trewest tresowre sa trayturly taken, Sa bytterly bondyn wyth bytand bandes; How sone of þi seruandes was þou forsaken, And lathly for my lufe hurld with þair handes. My well of my wele sa wrangwysly wryed, Sa pulled owt of preson to Pylate at prime; Þaire dulles &amp; þaire dyntes ful drerely þou dreed, When þai schot in þi syght bath slauer &amp; slyme. My hope of my hele sa hyed to be hanged, Sa charged with þi crosce &amp; corond with thorne; Ful sare to þi hert þi steppes þa stanged, Me thynk þi bak burd breke, it bendes for-borne. My salue of my sare sa saryful in syght, Sa naked and nayled, þi ryg on þe rode Ful hydusly hyngand; þai heued þe on hyght, Þai lete þe stab in þe stane, all stekked þat þar stode. My dere-worthy derlyng sa dolefully dyght, Sa straytly vpryght streyned on þe rode: For þi mykel mekenes, þi mercy þi myght, Þow bete al my bales with bote of þi blode. My fender of my fose sa fonden in þe felde, Sa lufly lyghtand at þe euensang-tyde; Þi moder and hir men?he vnlaced þi scheld, All weped þat þar were, þi woundes was sa wyde. My pereles prynce, als pure I þe pray: Þe mynde of þis myrour þou lat me noght mysse: Bot wynd vp my wylle to won wyth þe ay, Þat þou be beryd in my brest, &amp; bryng me to blysse. AmeN. IV. [Ihesu, als þow me made &amp; boght] Ihesu, als þow me made &amp; boght, þou be my lufe &amp; all my thoght, and help þat I war to þe broght: with-owten þe may I do noght. Ihesu, als þou may do þi wille, and nathyn[g] es þat þe may lette: With þi grace my hert fulfill, my lufe &amp; my lykyng in þe sette. Ihesu, at þi wille I pray þat I mote be; All my hert fulfill with perfyte lufe to þe. Þat I haue done ill, Ihesu forgyf þow me: And suffer me neuer to spill, Ihesu for þi pyte. Amen. Section V is in prose and has thus been omitted. VI. [When Adam delf &amp; Eue span, spir, if þou wil spede] When Adam delf &amp; Eue span, spir, if þou wil spede, Whare was þan þe pride of man, þat now merres his mede? Of erth &amp; slame, als was Adam, maked to noyes &amp; nede, Ar we als he maked to be, whil we þis lyf sal lede. With I &amp; E, born ar we, als Salomon vs hyght, To trauel here, whils we ar fere, als fouls to þe flight. In worlde we ware kast for to kare, to we be broght to wende Til wele or wa, an of þa twa, to won with-outen ende. For-þi whils þou may helpe þe now, amend þe &amp; haf mynde When þou sal ga, he bese þi fa, þat are was here þi frende. With E &amp; I, I rede for-þi, þou thynk apon þies thre: What we ar, &amp; what we ware, &amp; what we sal be. War þou als wyse praysed in pryce, als was Salomon, Fayrer fode, of bone &amp; blode, þen was Absalon, Strengthy &amp; strang, to wreke þi wrang, als euer was Sampson: Þou ne myght a day, na mare þen þai, dede withstand allon. With I &amp; E, dede to þe sal com als I þe kenne, Þou ne wate, in what state, how, ne whare, ne when. Of erth aght, þat þe was raght, þou sal not haue, I hete, Bot seuen fote, þer-in to rote, &amp; þi wyndyng-schete. For-þi gyf, whils þou may lyf, or all gase þat þou gete, Þi gast fra god, þi godes olod, þi flesch fowled vndur fete. With I &amp; E, syker þow be þat þi secutowrs Of þe ne wil rek, bot skelk &amp; skek ful boldly in þi bowrs. Of welth &amp; witt, þis sal be hitt, in world þat þou here wroght, Rekken þou mon, &amp; ?elde reson of thyng þat þou here thoght. May no fals help in þis case, ne cownsel getes þou noght, Gyft ne grace nane þare gase, bot brok als þou hase boght. With I &amp; E, þe boke biddes þe, man, be ware of þi werkes: Terme of þe ?ere hase þou nan here, þi mede bese þer þi merkes. What may þis be þat I here se, þe fayrehede of þi face? Þi ble sa bryght, þi mayn þi myght, þi mowth þat miri mas(e)? Al mon als was to powder passe, to dede when þow gase: A grysely geste bese þan þi breste in armes til enbrase; With I &amp; E, syker þou be, þare es nane, I þe hete, Of al þi kyth, wald slepe þe with, a nyght vnder schete. VII. [All synnes sal þou hate, thorow castyng of skylle] All synnes sal þou hate, thorow castyng of skylle, And ?herne to gang in þe gate þat es with-owten ille. Tumbyl noght fra þe state þat þou hase tane þe tille: It ledes til þe kynges ?hate, þare þou may layke þi fille. Here if þou punysch, þe, welth sall þow wynne; Na wonder it es if þou be in sorow for þi synne. Somme says þai may se, &amp; blynd ar wyth-Inne: And if þai now be sett fre, dede sall þam twynne. Dede dynges al sa sare, þat nane may [hym] defende, And makes many ill to fare, when þai not wende. I wate nane þat he will spare, with all will he lende: For-þi of sy? make þe bare, þou knawes not þi ende. Now may we qwake trembiland, for drede to law ly: Þe beme blawes at owre hand, þe dome es fast by; Þe keyng comes with hys hoste, to fell his enmy, And al þe prowde wyth þair boste, he demes to dy. Me thynkes it rynges in mi nere: “dede ryse, to be demed!” Bot hym þe deuel may noght dere, þat here hase Criste qwemed. Al þe wikked in þat were til hel-fire es flemed, Þe keyng hym-self schot þe spere, for hym it best semed. Þat day owre ioy sal be-gyn, þat here suffers pyne, Owre flesch wytt of mykel wyn, &amp; bryght as so? schyne; Owre setels heuen ar with-in—me lyst sytt in myne. Lufe Criste &amp; hate syn, &amp; sa pur[ch]es þe þine. VIII. [Mercy es maste in my mynde, for mercy es þat I mast prayse.] Mercy es maste in my mynde, for mercy es þat I mast prayse. Mercy es curtayse &amp; kynde, fra al mischeues he mai me rayse. Allas, sa lang I haue bene blynd, &amp; walked will al-wayse: Mercy walde I fayne fynd, to lede me in my last dayse. Mercy, lede me at þe last, when I owt of þis world sal wende: To þe cryand I trayst fast þat þou saue me fra þe fende. Mercy es trew as any stele, when it es ryght vp soght; Wha-sa will mercy fele, seke it, for it fayles noght. Mercy es syght of al my hele, þerfore I haue it mast in thoght; Mercy likes me sa wele, for thorogh mercy was I boght. Ine wate what I may do or say til mercy, þat es ay sa gode: Þou graunte mercy þat mercy may, þat es my solace &amp; my fode. Mercy walde I fayne honowre, it es sa swete vnto my syght; It lyes in my creatoure, þat made vs of his awen myght. Mercy es al my socoure, til lede me to þe land of lyght, And bring me til þe rial toure, whare I mai se mi god sa brygh(t). God of al, lorde &amp; keyng, I pray þe Ihesu, be my frende, Sa þat I may þi mercy syng in þi blys with-owten ende. Mercy es sa hegh a poynt, þar may na syn it suppryse. To þi mercy es my hert noynt, for þer-in al my likyng lyse: Lord, lat it noght be aloynt, when þou sal sett þi gret assyse; With þi mercy my sawle anoynt, when I sal come to þi Iugise. Til þe Iuge sal I com, bot I wate noght my day: Mercy es bath al &amp; som, þar-in I trayst &amp; after pray. IX. [Ihesu god so?, lord of mageste] Ihesu god so?, lord of mageste, Send wil to my hert anly to couayte þe; Reue me lykyng of þis land, my lufe þat þou may be; Take my hert in till þi hand, sett me in stabylte. Ihesu þe mayden so?, þat wyth þi blode me boght, Thyrl my sawule wyth þi spere, þat mykel luf in men hase wroght. Me langes, lede me to þi lyght, &amp; festen in þe al my thoght, In þi swetnes fyll my hert, my wa make wane till noght. Ihesu my god, Ihesu my keyng, forsake noght my desyre, My thoght make it to be meke, I hate bath pryde and Ire: þi wil es my ?hernyng; of lufe þou kyndel þe fyre, Þat I in swet louyng with aungels take my hyre. Wounde my hert with-in, &amp; welde it at þi wille: On blysse, þat neuer sal blyn, þou gar me fest mi skylle; Þat I þi lufe may wyn, of grace my thoght þou fylle, And make me clene of syn, þat I may come þe tylle. Rote it in my hert, þe memor of þi pyne: In sekenes &amp; in qwert þi lufe be euer myne; My ioy es al of þe: my sawle take it as þine; My lufe ay waxand be, sa þat it neuer dwyne. My sang es in syghyng, whil I dwel in þis way; My lyfe es in langyng, þat byndes me nyght &amp; day, Til I co? til my kyng, þat I won with hym may, And se his fayre schynyng, &amp; lyfe þat lastes ay. Langyng es in me lent, for lufe þat I ne kan lete; My lufe it hase me schent, þat ilk a bale may bete. Sen þat my hert was brent in Cryste lufe sa swete, Al wa fra me es went: &amp; we sal neuer mete! I sytt &amp; syng of lufe-langyng, þat in my hert es bred: Ihesu my keyng &amp; my ioyng, whyne war I to þe led? Ful wele I wate in al my state, in ioy I sulde be fed: Ihesu me bryng til þi wonyng, for blode þat þou hase sched. Demed he was to hyng, þe faire aungels fode: Ful sare þai gan hym swyng, when þat he bunden stode, His bak was in betyng, &amp; spylt hys blissed blode, Þe thorn corond þe keyng, þat nayled was on þe rode. Whyte was his naked breste, &amp; rede his blody syde, Wan was his faire face, his woundes depe &amp; wyde; Þe iewþis wald not wande to pyne hym in þat tyde: Als streme dose of þe strande, his blode gan downe glyde. Blynded was his faire ene, his flesch blody for-bette; His lufsum lyf was layde ful low, &amp; saryful vmbesette. Dede &amp; lyf began to stryf wheþer myght maystre mare, When aungels brede was dampned to dede to safe oure sauls sare. Lyf was slayne &amp; rase agayne, in faire-hede may we fare; And dede es broght til litel or noght, &amp; kasten in endles kare. On hym þat þe boght, hafe al þi thoght, &amp; lede þe in his lare; Gyf al þi hert til Crist þi qwert, &amp; lufe hym euer-mare. XI. [Heyle Ihesu, my creatowre, of sorowyng medicyne.] Heyle Ihesu, my creatowre, of sorowyng medicyne. Heyle Ihesu, mi saueowre, þat for me sufferd pyne. Heyle Ihesu, helpe &amp; sokowre: my lufe be ay þine. Heyle Ihesu, þe blyssed flowre of þi moder virgyne. Heyle Ihesu, leder to lyght: In saule þou ert ful swete, Þi luf schynes day &amp; nyght, þat strenghes me in þis strete. Lene me langyng to þi sight, &amp; gif me grace til grete: For þou Ihesu, hase þat myght, þat al my bale may bete. Ihesu, þi grace my hert enspyre, þat me til blis mai bryng, On þe I sett al my desyre, þou ert my luf-langyng. Þi luf es byrnand als þe fyre, þat euer on he wil spryng. Far fro me put pride &amp; Ire, for þam I luf na-thyng. Heile Ihesu, price of my prayer, lorde of mageste: Þou art ioy þat lastes ay, all delyte þou art to se. Gyf me grace, als þou wel may, þi lufer for to be: My langyng wendes neuer a-way, til þat I co? til þe. Ihesu to lufe ay be me lefe, þat es my gastly gode. Allas, my god es als a thefe nayled til þe rode! Hys tender vayns begyns to brest, al rennes of blode, Handes &amp; fete with nayles er fest: þat chawnges mi mode. Ihesu mi keyng es me ful dere, þat with his blode me boght, Of spittyng spred es al þat clere, to dede with betyng broght. For me he tholed þies payns sere, þe whilk wreche he wroght: For-þi þai sitt my hert ful nere, þat I forgete þam noght. Ihesu, fortune of ilk a fyght, þou graunt me grace to spede, Þat I may lufe þe ryght, &amp; haue þe to my mede. Þi luf es fast in ilk a fandyng, &amp; euer at al owre nede. Als thurgh þi grace art my ?hernyng, In til þi lyght me lede. XII. [All vanitese forsake, if þou his lufe will fele] All vanitese forsake, if þou his lufe will fele; Þi hert til hym þou take, he kan it kepe sa wele. Þe myrth na man may make, of god es ilk a dele. Þi thoght lat it noght qwake, þi lufe lat it not kele. Of synne þe bitternes, þou fle ay fast þerfra; Þis worldes wikkednes, let it noght with þe ga. þis erthly bisynes, þat wirkes men sa wa, Þi lufe it wyll make lesse, if þou it with þe ta. All we lufe sum thyng, þat knawyng hase of skyll, And haues þer-in likyng, when it mai co? vs tyll. For-þi do Crystes biddyng, &amp; lufe hym as he wyll: And with lufe þat hase na endyng þi hert he wil fulfyll. Þai þat lufes fleschly, er lickend til þe swyne: In fylth þai lat þaim ly: þaire fairehed wil þai tyne. Þair luf partes porely, &amp; putted es to pyne: Swetter es luf gastly, þat never-mare wil dwyne. If þou luf, whils þat þou may, þe keyng of maieste, Þi wa wendes a-way, þi hele hyes to þe, Þe nyght turnes in til day, þi ioy sall euer be;— When þou ert as I þe say, I pray þe thynk on me. Owre hedes sal we sett to-gydyr in heuen to dwell, For þare þe gode ar mett, þat Cryste haldes fra hell. When we owre synnes haue grett, þen tythans may we tell, Þat we fra fer haues fett þe lufe þat nane may fell. Þe world, cast it be-hynd, &amp; say: “Ihesu my swete, Fast in þi lufe me bynd, &amp; gyf me grace to grete, To lufe þe ouer al thyng: for ay to lufe I hete, Þat I þi lufe may fynd, þat wele my bale may bete. Wyth lufe wounde me with-in, &amp; til þi lyght me lede; þou make me clene of synne, þat I þe ded noght drede. Als þou to saue man-kyn, sufferd þi sydes blede, Gyf me wytt to wyn þe syght of þe to mede.” His luf es trayst &amp; trew, wha sa hym lufand ware; Sen fyrst þat I it knew, hit keped me fra kare; I fand it euer new to lere me goddes lare: And now thar me not rew þat I haue sufferd sare. In lufe þi hert þou hye, &amp; fande to fell þe fende: Þi dayes sal be vndregh, þat þe na sorow schende; When þe dede neghes negh &amp; þou sall hethen wende, Þou sal hym se wyth hegh, and co? til Cryste þi frende. Aforce þe forto fest in Cryst þi couaytyng, And chese hym for þe best, he es þi weddyd keyng. For ioy þi hert burd brest to haue swylk a swetyng; Of al I hald it werst to luf another thyng. His lufe es lyf of all þat wele lyuand may be: Þou sted hym in þi stal, lat hym noght fra þe fle. Ful sone he wil þe call,—þi setell es made for þe,— And haue þe in his hall, euer his face to se. Þis mede for þe I say, þat þou kyndel þi thoght And make þe lufe verray, in hym þat þe hase wroght. For al þat lufe hym may, &amp; þai þar-of will noght, Tyl pyne turnes þar play—þam-self hase it soght. Syn þat es sa sowre, gyf it in þe na gyrth: Of lufe take þe flowre, þat þou may layke þe wyth— Swetter es þat sauowre þan any felde or freth. Sett hym in þi sokowre þat lennes þe lym &amp; lyth. Take Ihesu in þi thynkyng, his lufe he will þe send; Þi lufe &amp; þi lykyng, in hym þou lat it lend. And vse þe in praiyng, þar-in þou may be mend: Swa þat þow hafe þi keyng in ioy with-owten endyng. Section XIII is in prose, and has thus been omitted. Expliciunt cantica diuini amoris secundum Ricardum Hampole. XIV. [Thy ioy be ilk a dele to serue þi god to pay] Item secundum eundem Ricardum. Thy ioy be ilk a dele to serue þi god to pay: For al þis worldes wele, þou sees wytes a-way. Þow fande his lufe to fele, þat last with þe will ay: And þi kare sal kele, þi pyne turne þe to play. In Cryst þou cast þi thoght, þou hate all wreth and pryde, And thynk how he þe boght, with woundes depe &amp; wyde. When þou hym-self hase soght, wele þe sal be-tyde; Of ryches rek þe noght, fra hell bot he þe hyde. Do als I þe rede, lyftand vp þi hert, And say til hym was dede: “Cryste, myne hele þou ert!” Syn synkes as lede, &amp; fer downe fals fra qwert: Þarfore stabyl þi stede þar smytyng may noght smert. In Cryste knyt þi solace, hys lufe chawnge þi chere; With ioy þou take his trace, &amp; seke to sytt hym nere, Ever sekand his face; þou make þi sawle clere: He ordans hegh þi place, yf þou his lufe will lere. Þou kepe his byddynges ten, hald þe fra dedely synne, Forsake þe ioy of men, þat þou his lufe may wynne: Þi hert of hym sal bren with lufe þat neuer sal twynne, Langyng he wil þe len heuen to won with-Inne. Þou thynk on hys mekenes, how pore he was borne; Behalde his blody flesch es prikked wit thorne: Þi lufe lat it noght lesse, he saued þat was forlorne. To serue hym in swetnes all haue we sworne. If þou be in fandyng, of lufe þou hase grete nede, To stedde [þe] in stallyng, &amp; gyf þe grace to spede. Þow dwell ay with þi kyng, [&amp;] in hys lufe þe fede. For lityll haue I connyng to tel of his fairhede. Bot luf hym at þi myght, whils þou ert lyuand here, And loke vnto þi syght þat nane be þe so dere. Say to hym bath day &amp; nyght: “when mai I negh þe nere? Bryng me to þi lyght, þi melodi to here.” In þat lyfe þe stedde þat þou be ay lyuand, And gyf hym lufe to wedde, þat þou with hym wil stand. Ioy in þi brest es bredde when þou ert hym lufand: Þi sawle þan hase he fedde in swete lufe brennand. Al vanites forsake if þou hys lufe wil fele, &amp;c., ut supra.</field>
      <field name="fulltext">Poems of Ms. Thornton. I. [Lorde Ihesu Cryste, godd almyghty] Lorde Ihesu Cryste, godd almyghty, I thanke þe with all my herte hally That me man schope and mad of noghte, And of vile matere me furthe broghte, And my body, swa made of vile matere, Thow knyttide to-gedire in Ioyntes sere, And my sawle made thurghe thyne Inspayre, &amp; gaffe me lymmes semly &amp; faire. Fra a myrke downgeone þou broghte me righte, Þat es my modirs wambe, to þis lighte; And Efte gate me as þi barne neweborne Thurghe baptyme, þat was þe fendes childe lorne. And fyve wittes of body þou has gyffene me, And skyll ware-with þey sulde rewlyde bee. And all-if I hafe done agayns þi lawe, Thi gudes þou will noghte fra me drawe, That a false traytoure aganes þe es ay And trespas agayne the here ilke daye. Thow sendes me here thurghe þi purueance Ilke daye my nedefull sustenance, That es to saye, met &amp; clathe fre, And all þat nedfull es to me. Thow has tholede me &amp; venged þe noghte Of my syne þat I hafe agayne þe wroghte, And ?itt suffers, &amp; gyffes me space To turne me to þe &amp; take þi grace. And ay whene I hafe fallyne in the fendis bawndone, þou has sauede me fra fynall dampnacyone That I ware for my wikkidnes worthy; Bot þou has couerde me with þi mercy, And ay has sparede me, &amp; ?itt spares, And kepes me fra þe deuyllis snares, And agayne his darttes has bene my schelde. And has sauede me bathe in ?outhe &amp; elde Fra many perells in many sere stedis, And fra myschance &amp; sudayne dedes. For all thes þat I hafe rehersede here, And for all oþer gudes &amp; benfettes sere That thow till me synfull caytife Hase gracyousely done in þis lyfe, I thanke þe, lorde, with all louynge; And prayes þe þou take me in thi kepynge, And saue me forthewarde as þou has done, And graunte me þi grace, whills I here wonne, To mende my lyfe &amp; lyfe in clennes, þat I may wonne with þe in blisse Endlesse. Amen. II. [Almyghty god in trinite] Almyghty god in trinite, Inewardly I thanke þe For thy gud ded, þat þou me wroghte, And with þi precyous blude me boghte, And of all gud þat þou lennes me, Lorde, blyssede mott þou be; Honour, Ioye, &amp; louyng Be til þi name with-owttyne endyng. Amen. [III.] [Lorde god alweldande] Lorde god alweldande, I be-teche to-daye in to þi hande My saule &amp; my body, And all my ffrendes specyally, Bathe þe quik and þe dede: Graunt them parte of my bede. Kepe vs all in erthe here, Fore þe prayere of thi modyr dere And all thy haloghes þat are in heuene, Fra þe dedly synnes seuene, And fra fandyng of þe euyll wyghte, And ffra sodayne dede bathe daye &amp; nyghte. Schelde vs fra þe paynes of hell, þat bitter are to thole &amp; ffell, And with thi grace fulfill vs all, þat redy we may be to þi call; And late vs neuer parte fra þe. Alls thow for vs died one a tree, Graunte vs lorde þat [it swa bee, Amen, Amen, pur charite. IV. [Ihesu, that diede one the rude for þe lufe of me] Ihesu, that diede one the rude for þe lufe of me, And boghte me with thi precious blode: thow hafe mercy of me; Whatt me lettes of any thyng for to luffe the, Be it me lefe be it me lathe, do it awaye fra me. Ihesu, of whayme all trewe luffe sprynges, That for my lufe tholede payne, Till lusty lufe of erthely thynges Thow thole me neuer turne agayne. In thi luffe be my likynge, And there-to make me glade &amp; fayne, And for thy lufe to make mournynge, That for my lufe walde be slayne.(Follow prose pieces bearing R. Rolle's name.) Amen Amen Amen Amen pur charite. V. [Ihesu Criste, saynte Marye sonne] Ihesu Criste, saynte Marye sonne, Thurgh whayme þis werlde was worthily wroghte, I pray þe come and in me wonne And of all filthes clense my thoghte. Ihesu Criste, my godde verray, þat of oure dere lady was borne, þou helpe now and euer and aye, And lat me neuer for syne be lorne. Ihesu Criste, goddes sone of heuene, þat for me dyede one þe rude, I pray þe here my symple steuene, Thurghe þe vertue of thi haly blude. Ihesu Crist, þat one þe thirde daye Fra dede to lyffe rase thurgh thi myghte, þou gyffe me grace the serue to paye And þe to wirchipe day and nyghte. Ihesu, of whayme all gudnes sprynges, Whaym all mene awe to lufe by righte, Thou make me to ?eme thi biddynges And thaym fullfill with all my myghte. Ihesu Crist, þat tholede for me Paynes &amp; angers bitter &amp; felle, Late me neuer be partede fra þe Ne thole þe bitter paynes of helle. Ihesu Criste, welle of mercy, Of pete and of all gudnes, Of all þe synnes þat euer did I I pray þe gyffe me forgyffnes. Ihesu, to þe I make my mane, Ihesu, to þe I calle and crye, Late neuer my saule with syne be slane, For þe mekillnes of þi mercy. Ihesu, þat es my saueoure, þou be my Ioy and my solace, My helpe, my hele, my comfortoure, And my socoure in ilke a place. Ihesu, þat with thi blude me boghte, Ihesu þou make me clene of syne, And with þi lufe þou wounde my thoghte, And late me neuer-mare fra þe twynne. Ihesu, I couayte to lufe the, And þat es hally my ?ernynge; þare-fore to lufe þe þou lere me, And I thi lufe sall synge. Ihesu, thi lufe in to me sende, And with thi lufe þou me ffede; Ihesu, þi lufe ay in me lende, Thi lufe euer be my saule mede. Ihesu, my herte with lufe þou lyghte, Thi lufe me make euer to forsake All werldly Ioy, bathe day &amp; nyghte, And Ioy in þe anely to make. Ihesu, þi lufe me chaufe with-in, So þat na thynge bot the I seke; In thi lufe make my saule to brynne, Thi lufe me make bathe mylde &amp; meke. Ihesu my Ioy and my louynge, Ihesu my comforthe clere, Ihesu my godde, Ihesu my kynge, Ihesu with-owttene pere; Ihesu þat all hase made of noghte, Ihesu þat boghte me dere: Ihesu, Ioyne þi lufe in my thoghte, Swa þat þay neuer be sere. Ihesu my dere &amp; my drewrye, Delyte þou arte to synge; Ihesu my myrthe and my melodye: In to thi lufe me brynge. Ihesu Ihesu, my hony swete, My herte, my comforthynge: Ihesu, all my bales þou bete, And to þi blysse me brynge. Ihesu, in thi lufe wounde my thoghte, And lyfte my herte to the; Ihesu, my saule þat þou dere boghte, Thi lufere mak it to bee. Now Ihesu lorde, þou gyffe me grace, If it be thi will, That I may come vn-to þi place, And wonne ay with the stylle. Explicit Tractatus. Explicit, Amen. Thornton Amen. VI. [Fadir and sone and haly gaste] Fadir and sone and haly gaste, Lorde, to þe I make my mone, Stedfaste kyng of myghtes maste, Alle-weldand gode sittand in trone: I praye þe, lorde, þat þou þe haste To forgyffe þat I hafe mysdone. Lorde, hafe mercy of my syne And brynge me owte of all my care; Euylle to doo I couthe neuer blyne, I hafe ay wroghte agaynes þi lare; þou rewe one me, bathe owte and In, And hele me of my woundes sare. Fadir of heuene, þat all may, I pray þe, lorde, þat þou me lede In stabyll trouthe þe ryghte way; At myne Endynge, whene I sall drede, Thi grace I aske bathe nyghte &amp; day; Hafe mercy now of my mysdede. Of myne askynge say me noghte nay, Bot helpe me, lorde, att all my nede. Swete Ihesu, þat for me was borne, þou here my prayere loude and stille. For paynes þat me ere laide be-forne, Full ofte I syghe &amp; wepis my fylle; Full ofte haf I bene for-swourne, When I hafe wroghte agaynes þi wille: Thou late me neuer be forlorne, Lorde, for my dedis ille. Haly gaste, I pray to the Nyghte and day with gud entente: In all my sorowe þou comforthe me, Thi haly grace be to me sente, And late me neuer bowndene bee In dedly syne, þat I be schente; For Marie lufe þat maydene free, In whaym þou lyghte verraymente. I pray þe, lady meke and mylde, þat þou pray for my mysdede, For þe luffe of þat ilke childe þat þou saghe one þe rude blede. Ewire &amp; ay haf I bene wylde, My synfull saule es euer in drede: Mercy, lady meke and mylde, þou helpe me euer at all my nede. Mercy, Mary maydene clene, þou late me neuer in syne duelle; Pray for me þat it be sene, And schelde me fra þe fyre of helle. Certis, lady, wele I wene þat all my faamene may þou felle; For-þi my sorowe to þe I mene, With drery mode my tale I telle. Be-thynke þe, lady, euer and ay þat of womene þou beris þe flour; For synfull mene, als I þe say, Oure lorde hase done þe gret honour: Helpe me, lady, so wele þou may, þe behouse be my consailloure: Of consaile, lady, I þe praye, And also of helpe &amp; of socoure. Nyghte and day, in wele &amp; wa, In all my sorowe þou comforthe me, And be my schelde agayne my faa, And kepe me, gyffe þi willes bee, Fra dedly syne þat will me slaa. Mercy, lady faire and ffree! þou take þat þe es fallene fraa, For thi mercy and þi pete. At myn Endynge þou stand by me, Heyne when I sall founde and ffare, Whene I sall qwake and dredfull be And all my synnes so[r]we full sare: Als ay my hope hase bene in the, I pray þe, lady, helpe me þare, For þe luffe of þe swotte tree þat Ihesu sprede one his body bare. Ihesu, for þat ilke harde stounde þat þou walde one þe rude-tre blede, At myne Endynge whene I sall founde Hafe mercy, lorde, of my mysdede, And helpe me þare of þe dedes wounde, And kepe me þare at all my nede, When dede me takes &amp; brynges to grounde, Lorde, þare I sall thi domes drede. For my synnes to do penance Before my dede, lorde, graunt þou me, And space of verray repentance, Inwardly I beseke the. In thi mercy es my fyaunce: Of my foly þou hafe pete, And of me take þou na vengeance, Lorde, for þi debonerte. Lorde, als þou erte full of myghte, Whase lufe es swetteste for to taste: My lyfe amende, my dedis þou ryghte, For Marie lufe þe maydene chaste; And brynge me to þat ilke syghte, One þe to see þare Ioy es maste, One þe to see þat Ioyfull syghte, Fadir and Sonne and þe Haly gaste.Section VII is in prose and is thus omitted. Poem VIII is reproduced from the Camb. Ms. Dd V. 64 (see p. 73). Amen. Explicit. IX. [Ihesu, thi swetnes wha moghte it se] Ihesu, thi swetnes wha moghte it se And þare-of hafe a clere knaweynge, All erthely lufe sulde bitter bee Bot thyne allane, with-owttene lesynge. I pray þe, lorde, þat lare lere mee Aftir þi lufe to hafe langynge, And sadly sett my herte one þe, In þi lufe to hafe lykynge. So lykand lufe in erthe nane es In saule, wha sa couthe hertly se; To lufe hym wele ware mekill blysse: For kyng of lufe callede es he. With trewe lufe I walde, I-wysse, So harde to hym bowndene be Þat my herte ware hally hys, And oþer lufe lykede noghte me. If I for kyndnes suld luf my kyne, Ay me thynke þus in my thoghte By kyndly skyll I sulde be-gyne At hym, þat me gune make of noghte. Hys semblant he sette my saule with-In, And this werlde for me he wroghte, As fadir of fude, my lufe to wyne, For herytage in heuene he me boghte. As modir, of hyme I may make mynde, Þat are my byrthe to me tuke hede, And seyne with baptyme weschede þat strynde With synne was fylede with Adames dede; With nobill mete he nureschede my kynde, For with his flesche he walde me fede— A better fude may na mane fynde, For to lastande lyfe it will vs lede. My broþer and syster he es by skyll, For he saide &amp; lerede þat lare Þat wha sa dide his fadyr will, Systers and breþer till hym þay ware; My kynde also he tuke þare-till. Full trewly I tryste þare-fore Þat he will neuer lat me spyll, Bot with his mercy sal[u]e my sore. Eftyr his lufe me bude lange For he has myne full dere boghte: When I was went fra hym with wrange, Fra heuene to erthe he me soghte, My wrechede kynde for me he fange And all his noblay sette at noghte, Pouerte he suffirde &amp; penance strange, To blysse agayne are he me broghte. Whene I was thralle, to make me fre Mi lufe fra heuene till erthe hym ledde. My lufe allane hafe walde he, (And þat my saule sulde sauede bee:) Þare-fore he laide his lyfe in wedde; With my faa he faughte for mee, Woundide he was &amp; bitterly bledde, His precyous blude full of plentee Full petevosely for me was schede. His sydes full bla and bludy ware, That sum-tyme ware full brighte of blee; His herte was perchede with a spere; His bludy woundes was reuthe to see. My raunsone, I-wys, he payede þare And gaffe his lyfe for gylte of me. His dulefull dede burde do me dere And perche myne herte for pure petee. For pete myne herte burde breke in-two, To his kyndenes if I tuke hede: Enchesone I was of all his wo, He sufferde full harde for my mysdede; To lastand lyfe for I sulde goo, The dede he tholede in his manhede. When his will was, to lyfe also He rasse agayne thurghe his godhede. Till heuene he wente with mekill blysse, Whene he hade venqwyste his bataile. His banere full brade displayede es, When so my faa will me assaile. Wele aghte myne herte þane to be his, For he es þat frende þat neuer will faile; And na thynge he will [hafe], I-wys, Bot trewe lufe for his trauaile. Thus walde my spouse for me fyghte, And woundide for me he was full sare, For my lufe his dede was dyghte: What kyndnes myghte he do me mare? To ?elde hym his lufe hafe I na myghte, Bot lufe hym lelly I sulde þare-fore, And wyrke his will with werkes ryghte, That he me leryde with lufely lore. His lufly lare with werkes fulfill Wele aghte me wreche, if I ware kynde; Nyghte and daye to wirke his will, And euermare hafe hym in mynde. Bot gastely Enemyse greues me ill, And my frele flesche makes me blynde; Thare-fore his mercy I take me till, For bettire bute I kane nane fynde. Bettire bute es nane to me Bot till his mercy trewly me take, That with his blude made me fre And me, a wreche, his sune walde make. I praye þat lorde for his pete, For my synne noghte me forsake, Bot gyffe me grace syne for to flee, And in his lufe lat me neuer slake. A Ihesu, for þe swetnes þat in the es, Hafe mynde of me when I sall wende; With stedfaste trouthe my wittes wysse, And defende me fra þe fende; For þi mercy forgyffe me my mysse, That wikkede werkes my saule ne schende; Bot brynge me, lorde, vn-to þi blysse, With þe to wonne with-owttene Ende.Poem X is reproduced from the Camb. Ms. Dd V. 64 (see p. 81). Amen. Explicit. XI. [The begynnyng es of thre] The begynnyng es of thre, Full mekill þerin men may see, And for-thi I will, or I passe, Schewe whate man firste was. Whilom, when a man was noghte, Bothe vnfourme and vnforthe-broghte, He was getyne, als it was knawene, Thurgh sedis man and sedis sawene; His modir consayued hym synfully, And bare hym sythene in hir body With mekill bale bothe nyghtes &amp; dayes, Als Dauid in the psaltyre sayse: Ecce enim [in] iniquitatibus conceptus sum, &amp; in peccatis concepit me mater mea, “Loo, he sayse, whate manes kynd es: I am consayued in wykkydnes, And my modir consayued me In mekill syne and caytefete”. Than duelled mane in a dongeowne, In care and grete corupcione; Thare he fande none oþer fode Bot wlatesome glete &amp; lopird blode &amp; stynke &amp; fylthe, als I sayd are, With the[r] he was fyrste noresched þare. And þer-after, whene he borne sold bee, Bathe hade bale his modir and he. To þe werlde he com a wrechid wyghte, Bathe withowttene strenghe &amp; myghte; Nowþer myghte he go ne stande, Ne helpe hym-selfe with fote ne hande. Man es mare wrechide, borne in bedde, Þan bestes þat in forestes are bredde: For ylke a beste one grownde will ga Als-tyte efter þe byrthe, to or fraa, And man may noþer ga ne crepe, Bot lygge welterand with wa &amp; wepe. The kynde es so combyrde with kare, It kane noghte do bot cry and rare; And by þe cryinge knawe þay þane Wheþer it be mane or womane. And it [es] tane by lettirs twa: If it be man, þan sayse it A: Þat letter es firste of his name Þat was oure forme-fadir Adame; And if þe childe a woman bee, When it es borne þan sayse it E: And þat letter es firste alswa Of one þat wroghte vs all oure waa. There-fore a clerkke on þis manere Made this verse of metir here: Dicentes E vel A, quotquot nascuntur ab Eua, He sayse: “all tha þat sall be borne Of Eue, als I hafe said be-forne, At þaire berynge whate-some þay bee, Thay sall saye owþer A or E.” And þus es all owre begynynge With greuosnes &amp; gret gretynge, And cares þat kyndly comes to vs; And for-thi Innocent sayse thus: Omnes nascimur eiulantes, vt nature nostre miseriam exprimamus, He sayse: “alle are [we] borne gretande And makand sorowfull semblande, For to schewe þere oure wrechidnes”. And for oure kynd comyne til vs es, thus when tyme commes of our byrthe, Alle make we murnyng &amp; no myrthe. When man es borne, þan es he bare And febyll; so sall he hythene fare; One þis thynge sold we thynke þane, For thus sayse Iob þat haly mane: Nudus egressus sum de vtero matris mee, et nudus reuertar illuc, “Nakid, he sayse, I am comene fra Mi modirs wambe with mekill wa, And nakide sall I wende away, With-owttene drede, at my laste day”. Thus es a man at þe firste comynge Nakid, &amp; brynges with hym no thynge, Bot in a rymme þat es wlatesome Es he clede whene he sall come, Þat es noghte bot a blody skynne, Þat he was lathely lappede Ine In þe wambe thare he fyrste laye, that schamefull thynge es for to saye, And foulle[r] to here, als sayse þe buke, And alþer-foulleste one to luke. Thus es ylk mane, als we may see, Borne in care and kayteftee; And for to dre with dole his dayes, Als Iob sothely hym-selfe sayse: Homo natus de Muliere, breui viuens tempore repletur multis miseriis, “Mane borne of womane es noghte ells Bot lyfe[and] schorte tyme, als he telles, And euer fulfilled of sorowes sere Alle þe tyme þat he duellis here”. Alswa, to be a man borne es Euer in trauayle, as Iob witnes: Homo nascitur ad laborem, sicut auis ad volatum, “A man es borne trauayle to drye, Als a fowle es for to flye”. For in this lyfe no rystynge es, Bot grete trauayle &amp; besynes. Als-swa es man, when he es borne, the fende sone &amp; fra god lorne, Till he thurgh goddis grace may come To baptyme &amp; to crystyndome. Thus may a mane see his lyfe ay-whare Full of caytefte and of care. XII. [Memento Homo Quod Cinis Es] Memento Homo Quod Cinis Es, Et in cenerem Reuerteris. Perce michi domine, nichil enim sunt dies mei; quid est homo quia (magnificas eum)? Limus Erthe owte of erthe: es wondirly wroghte, Erthe hase getyn one erthe: a dignyte of noghte, HomoErthe appone erthe: hase sett alle his thoghte, primus How þat erthe appone erthe: may be heghe broghte. Erthe appone erthe: wolde be a kynge; Sordens; Bot howe þat erthe to erthe sall: thynkis he no-thynge. Whene erthe bredis erthe: and his rentis home brynge, Mutare Thane schalle erthe of erthe: hafe full harde partynge. Nequimus; Erthe appone erthe: wynnys castells and towrrys, Thane saise erthe vn-to erthe: “this es alle owrris”; Vnde Whene erthe appone erthe: hase bigged vp his bowrris, Thane schalle erthe for erthe: suffire scharpe scowrrys. Erthe gose appone erthe: as golde appone golde: Superbimus? He that gose appone erthe: gleterande as golde, Lyke als erthe neuer-more: goo to erthe scholde, Terram And ?itte schall erthe vn-to erthe: ?a rathere þane he wolde. Terra Now why þat erthe luffis erthe: wondire me thynke, Or why þat erthe for erthe: scholde oþer swete or swynke; Redimus. For whene þat erthe appone erthe: es broghte with-in brynke, Thane schalle erthe of erthe: hafe a foulle stynke. Mors Soluit Omnia.</field>
      <field name="fulltext">Appendix I. (2 Charms for the tooth-ache.) I. A charme for þe tethe-werke. Say þe charme thris to it be sayd IX ty(mes), and ay thris at a charemynge. I conjoure the, laythely beste, with þat ilke spere þat Longyous in his hande gane bere, And also with ane hatte of thorne þat one my lordis hede was borne, With alle þe wordis mare and lesse, With þe Office of þe Messe, With my lorde &amp; his XII postills, With oure lady &amp; hir X Maydenys, Saynt Margrete þe haly quene, Saynt Katerin þe haly virgyne, IX tymes goddis forbott, þou wikkyde worme, Þat euer þou make any rystynge, Bot awaye mote þou wende To þe erde &amp; þe stane. II. [Thre gude breþer are ?e] Thre gude breþer are ?e, Gud gatis gange ?e, Haly thynges seke ?e. He says, will ?e telle me? He sais, blissede, lorde, mot ?e be, It may neuer getyne be, Lorde, bot ?our willis be. Settis doune appone ?our knee, Gretly athe suere ?e me By Mary Modir mylke so fre; There es no mane þat euer hase nede, ?e schall hym charme &amp; aske no mede. And here sall I lere it the. As þe Iewis wondide me, Þay wende to wonde me fra þe grounde: I helyd my-selfe bathe hale &amp; sounde. Ga to þe cragge of Olyuete, Take oyle de bayes, þat es so swete, And thris abowte this worme ?e strayke. This bethe þe worme þat schotte noghte, Ne kankire noghte, ne falowe noghte; And als clere hale fra þe grounde, Als Ihesu dide with his faire wondis. Þe ffadir &amp; þe sone &amp; þe haly gaste, And goddis forbott, þou wikkyde worme, Þat euer þou make any ristynge or any sugorne, Bot awaye mote þou wende To þe erthe &amp; þe stane.</field>
   </doc>
</add>