<?xml version="1.0" encoding="UTF-8"?>
<add>
   <doc>
      <field name="author_display">Lichfield, William</field>
      <field name="author_facet">Lichfield, William</field>
      <field name="author_sort_facet">lichfield william</field>
      <field name="author_text">Lichfield, William</field>
      <field name="composition_era_facet">20th Century</field>
      <field name="composition_era_facet">1910's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_ep/uvaGenText/tei/chep_1.1218.xml</field>
      <field name="date_indexed_facet">201909240352</field>
      <field name="date_text">1911</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Poetry</field>
      <field name="digital_collection_text">Chadwyck-Healey English Poetry</field>
      <field name="format_facet">Document</field>
      <field name="format_facet">Online</field>
      <field name="id">uva-lib:463813</field>
      <field name="language_facet">English</field>
      <field name="language_facet">Latin</field>
      <field name="main_title_display">The Complaint of God to Sinful Man</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English poetry -- 20th century</field>
      <field name="subject_text">English poetry -- 20th century</field>
      <field name="title_display">The Complaint of God to Sinful Man</field>
      <field name="title_facet">complaint of god to sinful man</field>
      <field name="title_sort_facet">complaint of god to sinful man</field>
      <field name="title_text">The Complaint of God to Sinful Man</field>
      <field name="year_display">1911</field>
      <field name="year_facet">1911</field>
      <field name="year_multisort_i">1911</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:463813&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:463813&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent&gt;Lichfield, William&lt;/displayAgent&gt;</field>
      <field name="desc_meta_file_display">&lt;sortAgent&gt;lichfield william&lt;/sortAgent&gt;</field>
      <field name="desc_meta_file_display">&lt;displayTitle&gt;The Complaint of God to Sinful Man&lt;/displayTitle&gt;</field>
      <field name="desc_meta_file_display">&lt;sortTitle&gt;complaint of god to sinful man&lt;/sortTitle&gt;</field>
      <field name="desc_meta_file_display">&lt;displayDate&gt;1911&lt;/displayDate&gt;</field>
      <field name="desc_meta_file_display">&lt;sortDate&gt;1911&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;agent type="creator" form="persname" role="author"&gt;</field>
      <field name="desc_meta_file_display">&lt;name&gt;Lichfield, William&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;title type="main"&gt;The Complaint of God to Sinful Man&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Halle&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Max Niemeyer&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1911&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"/&gt;</field>
      <field name="desc_meta_file_display">&lt;identifier type="UVa Title Control Number"&gt;chp2210&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;lat&lt;/language&gt;</field>
      <field name="desc_meta_file_display">&lt;physdesc type="extent"&gt;[4], 527, [7] p.&lt;/physdesc&gt;</field>
      <field name="desc_meta_file_display">&lt;subject scheme="LCSH"&gt;English poetry -- 20th century&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Complaint of God to Sinful Man&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1994&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1994 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 36 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Only poem by Lichfield included.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglPoetry"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">Square brackets denote editorial insertions or emendations. [THE COMPLAINT OF GOD TO SINFUL MAN.] I Owre gracious god, prynce of pite, That all this worlde fyrst began, At whose wyll all thyng behovith to be, Compleyneth hym thus to synfull man: “Thow synfull wrech, answere thou me And know thy-sylfe, yff that þou can, And thynk what I have do for the. Why forsakyst thou me &amp; seruyst Sathan? II Man, such a love to the i hadde; Thys worlde in VI dayes when I hit wrou?t, Thou were the last thyng that i made, Be-cause i wolde thou wantyd no?t; What thyng the my?t helpe or glade, What the nedyth, schulde not be sou?t. ffull many thyngys for the i made; To thy be-hove all was i-wrou?t. III More-ouer i gave the souereynte, That all thyng schulde bowe the vntyll, And also i made the lyke to me And gave the konnyng &amp; fre wyll Me to serve, that thou my?t se To chese the gode &amp; leve the ylle. I aske no-thyng ageyn of the But to be thy souereyn, as it is skyll. IV And to thys thou takyst none entent; Thow wreythest a wey full onkyndly, In lust onlefull thy lyffe is lent, Thy hert be-holdyth not hevyn on hye. ffor all the gode i have the sent Vnnethe þou cannyst sey gramercye. In tyme komyng, lest thou repent, Make a-mendys, man, or thou dye.” V I, crystyn man, defoyled with synne, Receyve in conciens thys compleynt And fell to the grounde with dolefull dyn And seyde: “lorde, mercy, souereyne seynt, I, most wrech of all mankynde, Knowlege i am thy traytor a-taynt And am in many a dydly syn; I may wele se by thy compleynt. VI I want wordys &amp; also wytte Of thy godenes to carpe a clause. All that i have, thou gave me hit Off thy godenesse withoutyn cause. Lorde, yf I have grevyd the &amp; do ?it, Thy benefyttys þou doest not withdrawe. I have deseruyd hell pytte; So have i lyved a-yenst thy lawe. VII But, lorde, thou knowyst mannys frelnesse, How frele he is &amp; hath be aye. ffor thowgh the soule have thy lyknes, The body ys lothsom erth &amp; clay. In syn conseyved and wrechednesse And to the soule rebell allweye, ffyrst a man growyth as grasse And after welkyth as flourys or haye. VIII Than sethen man is freell a thyng, And thy power ys so grete in kynde That thys worlde in an eyes twynklyng Thowe mayest dystroy, none may deffende. Þis is to me a grete mekyng And schall be, to my lyff is ende. Sore me repentyth my mysse lyvyng. Mercy, lorde, i wyll a-mende.” IX “Man, I haue geve the bodyly hele, That thou schuldyst spend hit in my seruyce, Thy fyve wittys &amp; oþer fetrys feell, But what doest thou with all these? Man, all these thou spendyst in euyll ffull wykkydly in many wyse And lyvest in lustys and seruyst the devyll. ffro yere to yere thou lyst not ryse. X Thow stodyest after nyce araye And makyst gret cost on clothyng To make the semelye, as who wolde saye Thou cannyst a-mende my makyng. Thou arayest the nycely day by daye And steryst the people to synnyng. Thy wrechyd wyll thou doest all-weye. What ende syn hath, thou thynkyst no-thyng. XI In Noyes tyme, be-cause of syn And for lechery in especiall, What vengeance came to all mankyn? Saue VIII personys drowned were all. On Sodom and Gomer thou oughtyst to have mynde, How i made fyre &amp; brymston fall ffrom hevyn to men that bode þeryn. ffor syn were dystroyed both gret &amp; smalle. XII Man, wenyst thou my my?t be lesse Then hit was then, or ellys I? Or wenyst thou I hate not as moch wykkydnesse As when i smote so petuouslye? Man, thy defautys loke thou redresse, Whyle i the spare with my mercy, And thynk on my ry?twysnesse, And make a-mendys, or that þou dye.” XIII “I wote wele, lorde, thou ry?tfull arte And that syn must be ponysched nedys. But oo thyng holdyth in hope my hert: Thy mercy passith my mysdedys. I wote wele, lorde, i may hit not astert; I have so do, me ought to drede. Whyle i was both hole &amp; quarte, The to serue I toke no hede. XIV I have mysspende my ?ong age In syn &amp; wantonhede also. I have be lewde and lovyd to rage; A glotyn, a lechore i was, both two. Worthy I am none other wage But for to dwell in endelesse woe. A-lasse, why have i be so outrage And seruyd the fynde that is my foe? XV But, lorde, in holy wry?t rede we That þou forsakyst no wrechede wy?t That leuyth hys syn &amp; tornyth to the, And to torne to the now haue i ty?t. ffull proude &amp; rebell have i be, But nowe i wyll meke me with all my my?the, And fro hens-forward I purpose me Ageynst my owyn flesch to fy?t. XVI My flesche to febyll i wyll faste, My body to travyll i wyll bende, And thorowe thy grace i am not a-gaste. What sorowe or syknesse that þou me sende, To suffer hit, whyle my lyeff wyll laste, Mekely therto i wyll entende And do penance for my trespasse. Mercy, Ihesu, i wyll amende.” XVII “Man, i have send the syluer &amp; golde And all the welth within thy wone To susteyne the &amp; thy housolde, And with the resydue to helpe many on Thou myghtyst helpe both yong &amp; olde That be desesyd &amp; woe be-gon. My seruandys suffer hunger &amp; colde, And of full lytell releyff they haue none. XVIII And yf thou gyffe for my loue a farthyng, Thowe doyst hit with an hevy hert. In almysse daryst thou no-thyng ffor drede thou fall in-to pouerte. In vanyte &amp; in veyne spendyng What-euer thou spendyst, full mery thou arte. Therof schalt þou geve a strayt rekenyng; At domysday thou schalt not a-stert. XIX Then schalt thou geve a rekenyng full streyt How thou comyst be thy gode, ych dele, Whethyr by trouth or be dysseyte, And how thou spendyst hit, evyll or wele. None other grace thou after wayte; As thou hast do, so schalt thou fele, And then thy wylys &amp; thy dysseyte They schall the helpe neuer a dele. XX But a clene consiens schall þat day More profyt &amp; by more set by Than all the mukke &amp; the monye That euer was vnder the skye. Then schall not helpe to plete ne pray, ffor as ry?t is, so deme schall I. And therfore, man, whyle thou maye, Make a-mendys, or that thou dye.” XXI “I wote wele, lorde, fro yere to yere So gretly grevyd the i have That, but yf thy mercy were, I wolde my motheris wombe had be my grave. ffor what profityth my lyvyng here, But yf i do so þat thou wylt me saue? Now, Ihesu, as thou bou?tyst me dere, Let me not dwell in hell caue. XXII My waste expens i wyll with-drawe, ffor waste e[x]pens the[y] callyd may be, ffor they were spendyd my bost to blowe And my name to bere by lond and se. But be reson i may wele knowe There byn full many in my contre That no-thyng knowe me, as i trowe, Ne neuyr ?yt hard speke of me. XXIII ffondly haue i wrought in many wyse, ffor i myght have gete me moch mede, Had I hit spendyd in goddys seruice On men desesyd &amp; almysdede. But, lorde, thorow thy grace i wyll aryse. ffor haue i and myne oure bare nede, Wyth the remenaunt, lorde, at thy deuyse Pore men i wyll cloth &amp; fede. XXIV Sykmen that lyen in godys bondys, That have no syluer for to spende, And prisonerys, boundyn fote &amp; handys, I wyll them vysite &amp; to them entende. And when i se how hit with them stondys, Such as i have I wyll them sende And dyspose hit with myne owyn handys. Mercy, Ihesu, I wyll amende.” XXV “Man, yf thou wylt amendys make, Do thy almysse of thyne owen gode And restore a-yen that is mystake, And ellys thy almys doth the no bote. ffor and thou ontruly from on take And ther-with fyndyst other þer fode, Such sacryfice I forsake. Hyt is to me as bytter as sote. XXVI Yff thou the pore people opresse With falshede &amp; with fley?tys also Or with any dysseyte, more or lesse, In trust of almysse that þou wylt doe, Then somme the curse &amp; some the blesse, But whom schall I here of these twoe? But therfore, man, and thou wylt have grace, Hate all falshede &amp; go ther-fro. XXVII The mouthys that thy clothys etyn, And þou lettyst pore men go bare, The ruste that thy syluer fretyth, Thy godys that euyll getyn are, Thy drynk that souryth, &amp; moulyd mete Where-with the pore my?th wele fare, Hit cryeth on the venianse grete The forto spyll, but yf i spare. XXVIII With-holdyng the hyre, ageynst the ry?th, Of thy seruantys vengeance doth crye. Man, ofte-tymys thou me be-hy?th Thou woldyst amende &amp; leve folye. Thou spekyst fayr both day &amp; ny?th And brekyst comenant contynuellye. But, man, be ware, whyle thou my?th, And make amendys, or thou dye.” XXIX “Now, swete lorde, what schall i saye? I have not holde that i have hy?th. But i greve the gretly euery day And do not as I am in det. I wolde do wele, but weleawaye! With enmyes i am so be-set That, when i wolde the plese &amp; pray, My flesch is the fyrste that wyll me let. XXX And euer the fatter that I hit fede, The more frescher hit is my foe, And euer i fynde hit false at nede. Alasse for sorowe, what schall i doe? Some tyme the fynde wyll batell bydde. Oure gostly enmye he is also. But, lorde, i wyll the love &amp; drede And fy?th a-geynst my gostly foe. XXXI But when I enforce me other-whylys And thynk to lyve a full trew lyeff And forsake falshede &amp; gylys, Then the worlde byddyth me batell ryeff. And but yf i vse wrenchis &amp; wylis, Some men sayn i schall not thryve, And some at me laughis, &amp; some smylys, And thus they holde me a kynde caytyffe. XXXII But, lorde, i wyll with-stonde all thys And forsake falshede withoutyn ende And restore that i have take a-mysse And pay my dettys fayre &amp; hynde. And when i haue geue ech man hys, As reson is, so wyll i spende And geve my almesse that nede is. Mercy, lorde, I wyll amende.” XXXIII “Man, I have send the kyndly syght Of vnderstondyng, reson, &amp; wytte To rule thy lyffe be reson &amp; ry?th. And also thou hast holy wry?th; That schall the schew gostly ly?th To be ware of syn &amp; fle hit And in what wyse thou plese me my?th, The which have geve the lyef &amp; wytte. XXXIV Worldly ryches, royall repayr, Jewellys &amp; thyngys of royalte, ffysches, bestys, &amp; byrdys of the ayer, All thys the thynkyth royall to se. And yf thyngys þat schall perysch &amp; apeyr Onto thy sy?th so plesyng be, Wele mayest thou wite i am full fayr, Of whom euery thyng hath hys beute. XXXV But, man, as thou witlesse were, Thow lokyst euer dovnward as a beste. Hit hevyeth the of me to here. ffoule spekyng ys to the a feste. I comfort the and make the chere, And thou a-yenward lovyst me leste. I call the to me yere by yere; Thow wylt not come at my requeste. XXXVI As i were thy foo, thou fro me fleeste. I folowe the fast &amp; on the crye. Thou wrappyst the with vaniteys And thynkyst my spekyng but folye. ffor thyng that nought is þou wylt lese My joye that lastyth endeleslye. Now leve thy syn &amp; vertu chese And make amendys, or thou dye.” XXXVII “Swete Ihesu, none answere I can But ofte crye mercy with hert stabyll. Alasse for woe, why is a man Wors than a beste on-resonabyll? All bestys, sethyn thys worlde be-gan, In kyndly worchyngys be durabyll. But many synnys have i done That be both cursyd &amp; dampnabyll. XXXVIII I was made to know my maker And to love hym above althyng. But i, wrech, was neuer waker To take kynde knowing of my kyng. To tryfyllys grete tent have i take. A song of sorowe now may i syng. And yf i had syn for-sake, Of Kryste i schulde have better knowyng. XXXIX My gostly eyen be full of duste, Cursyd couetyse hath blynded me, And they be blodeshote with fleschly luste, That hevynly thyngys i can not se. But, lor[d], þough i have be onjuste, With the helpe of thy benyngnite I hope to haue a-wey the ruste With penaunce fro my gostly ye. XL And as i wolde be-fore this My wyt in worldly thyngys spende, ffrom hens-forwarde my purpose ys To lerne thy lawe to my lyvys ende. To know thy comaundmentys And them to kepe i wyll me bende, And ther, as I have done a-mysse, Mercy, Ihesu, i wyll amende.” XLI “Man, yff thow wylt my mercy gete Thorough my passion of grete vertu, Why sesyst þow me not to bete? Ech day on crosse thow doyst me newe With thy othys many and gret. As a trayter to me thou art ontrewe. And but yf thou wylt thy othes let, Ellys full sore hit schall the rewe. XLII No lym of me thou forberyst. Why doyst thow evyll ageynste goode Wyth thy othes þat thou sweryst? fforto a-venge thyne ovyn mode Wyth thy tonge þou me al to-teryst, As thou were madde or wode. Wyth thy onkyndnes þou me more deryst Than they that rent me on the rode. XLIII Thou hast more pyte on-to thy too, Yf hit be hurt and a lytyll blede, Than thou hast for all the woo That i suffyrde for thy mysdede. And whan thou art tau?t &amp; covncelyd also That thou schuldyst not swere but whan hit is nede, A-non thou gevyst a story þerto, And to my hestys thou takyst none hede. XLIV Loude lesyngys for me thou makyst Some tyme to wyn an halpeny, What tyme to wytnesse þou me takyst, And ?yt thou lyest wetyngly. In byinge &amp; sellyng lesyngys þou makyst, And in idyll and fals thou sweryst me by, And so to hell the wey thou takyst. Man, make amendys, or thou dye.” XLV “Now sore I sygh, and wele i may, ffor i a wrech am so cursyd That i do the on the crosse ech day With grete othys and werkys werst And moch more the greve than they That on the rode sloughyn the fyrst. ffor had they knowe the, i dare wele say, To do the to the deth they had not dyrst. XLVI But I know it be my beleve That thou art god omnipotent, And yf i sece not the to greve, I am worthy to be schent. How mayste þou, lorde, suffer me to meve! All creaturys owtyn me to turment. Hit is mervell I fall not ynto myscheyffe And that i am not kyllyd, drownyd, or brent. XLVII The erth opyned &amp; swalowed all quyk As Datan &amp; Abyron for her syn. And i am worse, hit is full lyke, ffor the evyll custome that i am yn. In dedly syn men dyen now thyk. ‘What profyteth this worlde to wyn And lese ther soulys?’ seyeth holy wry?th. ffor they schall dwell yn endles pyne. XLVIII I have be lewde &amp; do full ylle And for no covncell wolde amende, But i wolde lyve after my wylle. Hyt was the beste som tyme i wende. I was in the brode weye to helle And toke none hede to my laste ende, And thus i was in poynt to spyll. Mercy, Ihesu, i wyll amende.” XLIX “Man, on thy-selfe hit schall be-longe, Yf hyt so be thy soule be spylte. ffor-geve thou them that do the wronge, And i wyll forgeve the thy gylte. And yf thou be of hert so stronge That in no wyse for-geve thou wylte, But venge the with hert &amp; tong, I wyll not for-geve the thy gylte. L I prayde for them that me desesyd, But i my?th have dampned them for aye, And yf thou be a lytyll dysplesyde, Thowe cursyst &amp; bannyst ny?th &amp; day. ffor no prechyng wylt þou be pesyde, But to venge the is thi wyll allway. ffull sore schulde thy enmyes be desesyd, And thou my?thtyst oner them, as i onyr the may. LI A, man, do wey thy malysse &amp; cese of thy syn And kepe thy charite in euery chaunce, And then my mercy schall thou wyn, So þat thou do tru penaunce. Loke thy hert be contrite withyn And sory for thy mysgouernaunce. What profyteth schryvyng of thy syn, But yf thou in hert have repentaunce? LII Thou scornyst, &amp; penaunce doest þou none, But yf thou forthynk þy syn full sore. ffor worldly losse thou canst make none, But þou synnyst &amp; sorowest nothyng þerfore. And yf thy body be woe begone, What bitter medycyne þat geve the were, With gode wyll þow woldyst take hit anone Thy bodyly helth forto restore. LIII Withoute cause full ofte art thou wroth On-to thy freendys onskylfully, When they the tech &amp; covncell both To leve the wrath &amp; thy envy. Thow dredyst not god nor sparyst none othe, And all ys to mayntene thyne owen foly. Thou wylt be loste, be i neuer so loth. But þou make a-mendys, or thou dye.” LIV “Lorde, I se wele, what-evyr i know &amp; ken And speke with angelys tonge clere, And though i dele among pore men My worldly godys all yn fere And geve my body forto bren ffor the love of Kryste þat bou?th me dere, ?yt all thys profytyth to me nothyng, In charite but yf I were. LV And I wote wele, lorde, hit is more plesyng To the, Ihesu, my souereyn lorde, That i love the above althyng And be in charite &amp; accorde With all my neybores, olde &amp; yng, Then for to faste &amp; go wolwarde, And of all the massys that prestys syng, But i be in charite, i gete no parte. LVI Lorde, for oure sake xxx?? yere &amp; moo ffull gret travayll in erth thou had. Thy mother &amp; thy apostolys also In grete dyseese ther lyffe they ledde. ffull gret tribulacion &amp; moch woe All thy holy martyrys hadde. With such a company hit were gode to goo, And of that lyuerey we schulde be cladde. LVII And sethen þy derlyng, that with the dwell, Had such dyseese here in this lyeff, What hart may thynk or tunge may tell The payn, the anguysch, &amp; the stryeff That damnede men schall have in hell, Ther endles woo is &amp; sorow-full ryeff? I wole forsake my synnys fele, And to a dyscrete preste i wyll me schryeff. LVIII In trew penaunce is my entent ffrom hens-forwarde my tyme to spende And kepe oure lordys comaundment, And þerto i wyll a-tende. All ryches &amp; royall rent, What may they helpe me at my ende? But yf i serue god, I am but schent. Mercy, Ihesu, I wyll amende.” LIX “Man, turne not to thy syn ageyn, But with sorowfull hert thy syn þou tell, And to do penaunce loke thou be fayn, As thy schryft-father wyll the covnceyll. And loke thou restore a-geyn ffals gotyn gode that thou with melleste. Man, thou moste nedys suffer peyn ffor thy synnys here or some-where ellys. LX Hit is impossyble, &amp; may not be, The to passe fro joy to joy vpry?th. Thow moste take the crosse &amp; folow me, Yf thou wylt to my joy vp-stye; That is to sey, penance and aduersite, What-so-euyr comyth, suffer hit paciently, And hate syn &amp; fro hit fle, And thow schalt have joy endlesly. LXI Do penance, whyle þou may, Lest sodenly i take vengeance. I have a-beyden the day by day, Be-cause i wolde þou dyd penance. And i am more redy alwey fforto forgyffe thy mysgouernance Then thow art mercy for to pray, ffor my wyll is the to a-vaunce. LXII When thou hast all thy frendys asayed, Thow schalt fynde no frende lyke to me. And thou wylt amende, as thou hast sayde, A-yenst a-mendys wyll I not be. Do trewe penaunce, &amp; I holde me payde, And fro endles payn i wyll make the fre. Man, for thy love my lyve I leyde. What freende wolde do so for the? LXIII Man, do awey thy wykkydnesse And kepe my byddyngys by &amp; by, And thow schalt have in my paleys Worschyp without velany. No pouert, but all rychesse, Helth &amp; wysdom endlesly Thowe haue schalt plente &amp; all godenesse And lyve in joy and neuyr dye.” LXIV “Gramercy, Ihesu, crop and rote Of thy godenesse, þat nevyr schall fayll, But evyr is redy to be oure bote. And oure gostly enmy us asayll, And i wyll fall dovn to thy fote And pray the to helpe me in my batayll. ffor a-geynst all balys þou art bote And makyst us strong in gostly travayll. LXV And I se wele, lorde, thou lovyst vs ffor oure profyte &amp; not for thyne. ffor what were thou the wers, Ihesus, Though all we were in endlesse pyne? Alasse, why be we so vicious And so onkynde to hym ageyn That is oure lorde so gracious And for us suffyrd so moch payn? LXVI Lorde, when i thenke on thy pouerte And howe wylfull thou were &amp; fayn To suffer for vs woundys smert, To sle oure synnys thou were slayn, Harder than iren is that hert That hath no pite of thy peyn. And euer the kynder that thow art, The more onkynde be we ageyn. LXVII Lorde, gyff vs grace amendys to make, ffor of my-sylf me fayleth power, And that i may my synnys forsake And do gode dedys, whyle I am here, And in this worlde sende me wo &amp; wrake, ffor hit is but ry?th that hit so were. Who that hath no dyseese here, he may quake, ffor them that þou lovyst þou chastysest here. LXVIII Now, gracious Ihesu, of thy goodnesse Be oure comford, where-euer we wende, And in all our dedys vs helpe &amp; wysse With the grace that thou wylt vs sende, That we may come onto thy blysse, That euer s[c]hall last withoutyn ende, That to thy chosyn ordeyned ys Þat leve there synne &amp; them amende.” Explicit tractatus compilatus per Magistrum Willelmum lychefelde doctorem Theologie.</field>
   </doc>
</add>