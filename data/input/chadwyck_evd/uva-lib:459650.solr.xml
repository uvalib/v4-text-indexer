<?xml version="1.0" encoding="UTF-8"?>
<add>
   <doc>
      <field name="author_display">Published for the Early English Text Society by Humphrey Milford, Oxford University Press</field>
      <field name="author_facet">Published for the Early English Text Society by Humphrey Milford, Oxford University Press</field>
      <field name="author_sort_facet">published for the early english text society by humphrey milford oxford university press</field>
      <field name="author_text">Published for the Early English Text Society by Humphrey Milford, Oxford University Press</field>
      <field name="composition_era_facet">20th Century</field>
      <field name="composition_era_facet">1920's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_evd/uvaGenText/tei/chevd_V1.1021.xml</field>
      <field name="date_indexed_facet">201909240354</field>
      <field name="date_text">1922</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Verse Drama</field>
      <field name="digital_collection_text">Chadwyck-Healey English Verse Drama</field>
      <field name="format_facet">Document</field>
      <field name="format_facet">Online</field>
      <field name="id">uva-lib:459650</field>
      <field name="language_facet">English</field>
      <field name="main_title_display">The Assumption of the Virgin</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English drama -- 20th century</field>
      <field name="subject_facet">Verse drama, English</field>
      <field name="subject_text">English drama -- 20th century</field>
      <field name="subject_text">Verse drama, English</field>
      <field name="title_display">The Assumption of the Virgin</field>
      <field name="title_facet">assumption of the virgin</field>
      <field name="title_sort_facet">assumption of the virgin</field>
      <field name="title_text">The Assumption of the Virgin</field>
      <field name="year_display">1922</field>
      <field name="year_facet">1922</field>
      <field name="year_multisort_i">1922</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:459650&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:459650&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;The Assumption of the Virgin&lt;/displayTitle&gt;</field>
      <field name="desc_meta_file_display">&lt;sortTitle&gt;assumption of the virgin&lt;/sortTitle&gt;</field>
      <field name="desc_meta_file_display">&lt;displayDate&gt;1922&lt;/displayDate&gt;</field>
      <field name="desc_meta_file_display">&lt;sortDate&gt;1922&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;The Assumption of the Virgin&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Published for the Early English Text Society by Humphrey Milford, Oxford University Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1922&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"&gt;3873522-1001&lt;/identifier&gt;</field>
      <field name="desc_meta_file_display">&lt;identifier type="UVa Title Control Number"&gt;chv11021&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"/&gt;</field>
      <field name="desc_meta_file_display">&lt;subject scheme="LCSH"&gt;English drama -- 20th century&lt;/subject&gt;</field>
      <field name="desc_meta_file_display">&lt;subject scheme="LCSH"&gt;Verse drama, English&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Assumption of the Virgin&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1995&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1995 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 52 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries omitted.&lt;/description&gt;</field>
      <field name="desc_meta_file_display">&lt;description type="note"&gt;Medieval verse drama.&lt;/description&gt;</field>
      <field name="desc_meta_file_display">&lt;description type="note"&gt;Preliminaries and introductory material omitted&lt;lb/&gt;The following plays have been taken from this source:&lt;/description&gt;</field>
      <field name="desc_meta_file_display">&lt;description type="note"&gt;Copyright (c) 1922, Early English Text Society. This text may not be reproduced, except for fair dealing purposes, without the express permission of Chadwyck-Healey and the copyright holder.&lt;/description&gt;</field>
      <field name="desc_meta_file_display">&lt;description type="note"&gt;Title: The assumption of the Virgin.</field>
      <field name="desc_meta_file_display">Genre: English mystery and miracle plays.</field>
      <field name="desc_meta_file_display">Date first published: 1468.</field>
      <field name="desc_meta_file_display">Date first performed: 1400–1450 ?&lt;/description&gt;</field>
      <field name="desc_meta_file_display">&lt;description type="note"&gt;Square brackets represent sections of text unclear in the original and supplied by the current editor.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglVerseDrama"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">[The Assumption of the Virgin]</field>
      <field name="fulltext">Ad mea facta pater assit deus et sua mater. Doctor Ryht worchepful souereynes liketh yow to here of the assumpcion of the gloryous moder mary that seynt Jhon the euangelist wrot and tauht as I lere in a book clepid Apocriphum wyth-outyn dyswary At fourten yer sche conseyved cryste in hire matere clere and in the fiftene yer sche childyd this avowe dar I here lyvyng wyth that swete sone thre and thretty yere And after his deth in erthe xii yer dede sche tary Now acounte me thise yeris wysely and I sey the age was of this maide Marye when sche assumpte above the ierarchye thre score yer as scripture dothe specyfye legenda sanctorum autorysyth this trewely. She was inhabith in Jure by the mounte of syon after the assencion of hir sone conseyved in spoused alle the holy placys in erthe that criste duellyd on devouthly sche went hem honouryng the godhed. Fferste to the place there criste cristenyd was clepid fflum Jordon there he fastyd and takyn was by malicious falshed there he beryed was and roos vittoryously alon there he assendid alle hevenys god in his manhed Thus was sche ocupyed I rede and meche sche was in the temple preyand now blissid mot sche be we owe to be seyand how sche was assumpte here men schul be pleyand preyng you of audience now ses and tak hede. mi Pes now youre blaberyng in the develis name what lousy begchis mow ye not se owre worthy prynsis lo are gaderid in same that are statis of this lond hye men of degre by there hye wisdam they schal now attayne how alle Jure beste gouernyd may be and of this pillid prechouris that oure lawis defame they schul ben slayn as they say or fayn for to fle Wherfore in pes be ye and herkenyth on to hem moste stille I ffor what boy bragge outh hym spilly I as knave wyth this craggyd knad hym kylle I now herkenyth oure pryncis alle kneland on kne. Episcopus legis Now ye prysis I prest of the lave of this demaunde responcyon I aske here anon ys there ony renogat among vs fer as ye knawe or any that peruertyth the pepil wyth gay eloquens alon yif there be we muste on to hem set awe for they feyne falsly oure feyth hem preve I houre fon Sweche schul ben bounden vp be the beltys til flyes hem blawe and gnaggyd vp by the gomys tyl the devyl doth hem grone We may not won to sweche harlotis settyn reddure that geynseyn oure lawe and oure scripture now let sere pryncis in purpure In savynge of oure lawys now telle on. primus princeps Sere syn we slew hym that clepid hym oure kyng and seyde he was goddis sone lord ouer all Syn his deth I herd of no maner rysyng and lo yif he hadde levyd he had mad vs his thrall. Episcopus Therfore oure wysdam was to schortyn his endyng Whoso clyme ouer hie he hath a foule fall. ijus princeps ya yit of on thing I warne yow at the gynnyng his dame is levyng mary that men call Myche pepil halt hire wythall wherfore in peyne of reprefe yif we Suffre hyre thus to relefe oure lawys sche schal make to myschefe and meche schame don vs sche schall. Episcopus A sere ye ben bolde i-now art thou ferd of a wenche What trowyste that sche myht don vs agayn. iij prince[ps] Sere there are other in the contre that clenche and prechyn he is levyng that we slewe they seyn and yif they ben sufferyd thus this will bredyn a stench for thorow here fayre speche oure lawys they steyn and therfore devyse we now vp on this pleyn bench what is beste for to do hem for to atteyn we are but loste yif they reyn. Episcopus why let se than sey me youre ententis. Prim[us] let vs preson hem til here myht schent is. Secund[us] bettyr is to slen hem wyth dentis. Terc[ius] nay best is to hang hem wyth peyn. Ep[iscopus] Nay seris nowth so youre better a-vyse haue in syth before what after may tide yif we slewe hem it wolde cause the comownys to ryse and rathere the devyl sle hym than we schulde that abid[e] But be that senstere ded mary that fise We shal brenne here body and the aschis hide and don here all the dispith we can here devise and than sle tho disciplis that walkyn so wyde and here bodyes devyde halde ye not this beste as is sayde. Primus Wyth youre wysdam sere we are wel payed. Episcopus than ye knyhtis I charge yow beth arayed and ye turmentouris redy that tyde When mary is ded and but she deye the sunere the devyl smyte of here hed. hic est maria in templo orans et dicens Maria O hye wysdam in youre dygne deyte youre infynyth lovnesse mad oure saluacyon that it lyst you of me sympilest to take here humanite Wyth dew obeschyauns I make you gratulacyon and gloryous lord and sone yif it like youre benygnyte nouth to ben displesid wyth my desideracyon me longith to youre presense now conjunct to the vnyte Wyth all myn herte and my sowle be natures excitacyon To youre domynacyon Ffor all creaturis in you don affye and myche more owe I youre moder be alye syn ye wern born god and man of my bodye to desyre yowre presens that were oure ferste formacyon. Sapientia My suete moderis preyere on to me doth assende here holy herte and here love is only on me Wherfore aungyl to here thou schalt now dyssende seyinge here sche shal comyn to myn eternyte. myn habundaunt mercy on here I extende resseyuynge here to joye from worldly perplexite and in tokyn ther of this palme now pretende Seyinge here sche fere no maner of diuercyte. Angelus i By youre myth I dissende to youre moder in virginite. Angelus ij Ffor qwyche message injoyeth the hefnely consorcyte. hic discendet angelus ludentibus citharis et dicet marie primus A[ngelus] Heyl excellent prynces mary most pure Heyl radyant sterre the sunne is not so bryth Heyl moder of mercy and mayde most mure the blessyng that god yaf Jacob vp on you now is lyth. Maria Now wolcom bryth berde goddis aungel I seuer ye ben messager of all myhty wolcom wyth my myhtis I beseke you now say me vp-on youre hie nortur What is the very name that to youre persone dith is. Angelus What nedith you lady my name ben desyrand. Maria A yis gracyows aungyl I beseke you requyrand. Angelus My name is gret and merveylous treuly you telland the hye god youre sone abidyth you in blis the thrydde day hens ye schul ben expirand and assende to the presence there my god youre sone is. Ma[ria] Mercy and gromercy god now may I be seyand thankyng you suete aungyl for this message i-wys. An[gelus] In tokenyng where-of lady I am here presentand A braunce of a palme owth of paradis com this before youre bere god biddith it be bore. Mari[a] now thanke be to that lord of his mercy euermore. Angel[us] yowre meknesse youre lovnesse and youre hie lore is most acceptable in the trynite syth youre sete ryall in hefne apparaled is thore now dispose yow to deye youre sone wyl thus rith. Mar[ia] I obbeye the commaundement of my god here before but on thyng I beseke that lord of his myth that my brether the appostelis myht me be before to se me and I hem or I passe to that lyth But they ben so deseverid me thynkyth it nyl be. Angelus A yis lady inpossible to god nothyng trowe ye. Ffor he that sent Abbacuc with mete to babylonye from Jure In to the lake of lyonys to danyel the prophete Se the same myht god make may the appostolis here mete be an her of his hed lo so myhty was he And therfore abasche you not lady in yowre holy mende. Maria no more I do glorious aungyl in kynde. also I beseke my sone I se not the fende What tyme outh of this word I schal passe hens his horible lok wold fere me so hende ther is no thyng I dowte but his dredfull presens. Angelus What nedith it to fere you empres so hende syn be the fruth of youre body was convycte his vyolens that horible serpent dar not nyhyn youre kende and yowre blosme schal make hym recistens that he schal not pretende Desyre ye outh ellys now rythis. Maria nouth but blessyd be my god in his myhtys. Angelus to yow I recomaunde me than moste excellent in sithis and wyth this ageyn to god I assende. hic ascendit angelus. Maria Now lord thy swete holy name wyth lovnesse I blysse of qwyche hefne and erthe eche tyme pshalmodyeth that it lykyth youre mercy me to you to wysse my sympil sowle in serteyn youre name magnefyeth Now holy maydenys the seruauntis of god as I gysse I schal passe from this world as the aungyl sertefyeth therfore to my sympil habitacyon I telle you now this I purpose me to go besekyng yow replyeth And assedually wachith me be dayes and nythis. Prima virgo We schal gracyous lady wyth alle oure mythis schal ye from vs passe swete sonne of socoure that are oure sengler solas radyant in youre lythis youre peynful absence schal make me doloure. virgo secunda Moste excellent princes in all vertu that is dith alle hefne and erthe lady you doth honure We schal wachyn and wake as oure dewe and ryth In-to the tyme ye passe to that hye toure with Ma[ria] God thanke you and so do I now I wyl dispose me to this Jurne redy so wolde god my brether were here me by To bere my body that bare jhesu oure savyoure. hic subito apparet sanctus Iohannes evangelista ante portam marie. Johannes A myrable god meche is thy myth many wonderis thou werkyst evyn as thi wyll is In pheso I was prechyng a fer contre ryth and by a whyte clowde I was rapt to these hyllys here dwellyth cristis moder I se wel in syth Sum merveylous message is comyn that mayde tyll I wyl go saluse that berde that in vertu is moste brith and of my sodeyn comyng wete what is the skele. hic pulsabit super portam intrante domum marie sibi dicente heyl moder mary mayden perpetuall. Maria A wolcome mayde Johan wyth all myn herte in specyall Ffor Joye of youre presence myn herte gynnyth sweme thynke ye not Johan how my child eternall When he hynge on cros sayd vs this teme lo here thy sone woman so bad he me you call and you me moder eche othir to queme He betok you the gouernayl there of my body terestyall on mayde to another as convenyens wold seme and now that gracyows lord hath sent me yow sone. Johannes Now good fayr lady what is ther to done tellyth the cause why I am heder sent. Maria swete sone Johan so wyll I a-none oure lord god sent to me an aungyl that glent and sayde I schulde pass hens where thre were in one tho I askyd the aungyl to haue you present. Johannes A holy moder schul ye from vs gone My brether of this tydyngis sore wyl repent euer trybulacyon lord meche þu vs sendyst þt ?e schuld ben Absent and now oure Ioye thy moder to take thou pretendist thou oure mayster and oure comfort fron us ascendist thanne all oure comfort is from us detent but what seyde then aungyl moder on-to you more. Maria he brouth me this palme from my sone thore qwyche I beseke as the aungyl me bad that a-forn my bere by you it be bore saynge my dirige devouthly and sad Ffor Johan I haue herde the Jewys meche of me spelle. Johannes A good lady what likyth it you to telle. Maria Secretly they ordeyne in here conseytis felle When my sowle is paste where god is liste is to brenne my body and schamly it quelle For Jhesu was of me born that they slew with here fistis And therfore I beseke you Johan both flech and felle Helpe I be beryed for yn yow my tryst is. Johannes Ffere yow not lady for I schal wyth you duelle wolde god my brether were here now and wyst this. hic subito omnes apostoli congregentur ante portum mirates. Petrus A holy brether wyth grace be ye met here now lord god what menyth this sodeyne congregacyon now swete brother powle wyl ye take this vp-on yow preye to god for vs all we may have relacyon. Paulus Good brother peter how schuld I here pray now that am lest and most vnworthy of this congregacyon I am not worthy to ben clepyd apostle sothly I say yow Ffor as a woodman ageyn holy cherche I mad persecucyon but neuertheles I am the grace of god in that þat I am lo. Petrus A gret is youre lownesse powle brother euer-mo. Paulus the keyes of hevene peter god hath you betake and also ye ben peler of lith and prynce of vs all it is most sittyng to you this preyere to make and I vnworthy wyth yow preyen here schall. Petrus I take this vp-on me poule for youre sake now almythty god that sittiste aboue cherubyn halle In sygne of thyn holy cros oure handis we make besekyng thy mercy may vp-on vs falle And why we ben thus met yif it lyke vs lare. Johannes A holy brether alle welcom ye are Why ye be met here I schal you declare Ffor mary goddys moder by message is sent that from this wrechid world to blysse sche schal fare and at here deying sche desyryth to haue vs present. Petru[s] A brother Johan we may syhyn and care yif it displese not god for these tydyngis ment. Paulus Fforsothe so we may hevyin euermare that oure moder and oure comfort schuld ben vs absent but neuertheles the wyl of god fulfyllid mot be. Johannes that is wel seyd poule but her-of be-war ye that non of you for here deth schewe hevy speche Ffor a-non to the Jewys it schuld than notyd be that we were ferd of deth and that is a-geyn that we teche Ffor we seyn all tho belevyn in the hol Trynyte they schul ever leve and nouth deye this truly we preche And yif we make hevynesse for here than wyl it seyd be lo yone prechouris to deye they fere hem ful meche And therfore in god now beth glad euerychon. Petrus We schal don as ye sey vs holy brother Johan now we beseke you let vs se oure moder marie. Johannes now in goddys name to here than all let vs gon Sche wyl ben ful glad to se this holy companye. Petrus Heyl moder and maydyn so was neuer non but only ye most blissid treulye. Paulus heyl incomparabil quen goddis holy tron of you spreng salvacyon and all oure glorye heyl mene for mankynde and mendere of mys. Maria A wyth all myn hol herte brether ye are wolcom i-wys I beseke you now to telle me of youre sodeyne metyng. Petrus In dyueris contreys we prechid of youre sone and his blis Diueris clowdys eche of vs was sodeynely curyng w in on were brouth before youre yate here i-wys the cause why no man cowde telle of oure comyng. Maria now I thanke god of his mercy an hy merakle is this now I wyl telle yow the cause of my sonys werkyng I desyrid his bodily presence to se. Johannes no wonder lady thow so dede ye. Maria Tho my sone jhesu of his hye pete sent to me an aungyl and thus he sayd that the thredde nyth I schuld assende to my sone in delte thanne to haue youre presence brether hertly I prayed And thus at my request god hath you sent me. Petrus Wys gracyous lady we are ryth wel payed. Maria blissid brethere I beseke you than tent me now wyl I rest me in this bed that for me is rayed Wachith me besily wyth youre laumpys and lithtis. Paulus We schal lady redy all thyng for you dith is. Maria now sone schul ye se what god is myth is my flech gynnyth feble be nature. hic erit decenter ornatus in lecto. Petrus Brether eche of you a candele takyth now rithis And lith hem in haste whil oure moder doth dure and bisyli let vs wachyn in this virgyne sythis That when oure lord comyth in his spoused pure he may fynde vs wakyng and redy wyth oure lithtis for we knowe not the hour of his comyng now sure and yn clennesse alle loke ye be redy. Maria A swete sone Jhesu now mercy I cry ouer alle synful thy mercy let sprede. hic dissendet dominus cum omni celesti curia et dicet Dominus the voys of my moder me nyhith fulny I am dyssend on to here of whom I dede sede. hic cantabunt organa. Maria A wolcom gracyous lord Jhesu sone and god of mercy an aungyl wold a ssuffysed me hye kyng at this nede. Dominus In propure persone moder I wyl ben here redy Wyth the hefnely quer yowre dirige to rede Veni tu electa mea et ponam in te thronum meum quia concupiuit rex speciem tuam. Maria Paratum cor meum deus paratum cor meum cantabo et psalmum dicam domino. Apostoli hec est que nesciuit thorum in delictis habebit requiem in respectu animarum sanctarum. Maria Beatam me dicent omnes generaciones quia fecit michi magna qui potens est et sanctum nomen eius. Dominus Veni de libano sponsa mea veni Coronaberis. Ecce venio quia in capite libri scriptum est de me vt facerem voluntatem tuam deus meus quia exultauit spiritus meus in deo salutari meo. hic exiet anima marie de corpore in sinu dei. Dominus. Now com my swete soule in clennesse most pure and reste in my bosom brithtest of ble alle ye myn apostelis of this body taketh cure In the valle of Josephat there fynde schul ye A grave new mad for maryes sepulture there beryeth the body wyth all youre solempnite and bydyth me there stylle thre dayes severe and I schal pere ageyn to yow to comfort your aduercyte Wyth this swete soule now from you I assende. Petrus In oure tribulacyones lord thou vs defende We haue no comfort on erthe but of the alon O swete soule of mary prey thy sone vs defende haue mynde of thy pore brether when thou comyst to þi tron. Chorus martyrum Que est ista que assendit de deserto deliciis affluens innixa super dilectum suum. Ordo angelor[um] Ista est speciosa inter filias Jerusalem sicut vidistis eam plenam caritate et dilectione sic que in celum gaudens suscipitur et a dextris filii in trono glorie collocatur. hic cantabit omnis celestis curia. Prima virgo Now suster I beseke you let vs do oure attendaunce and wasche this gloryous body that here in oure sith is as is the vse among vs wyth-outyn ony varyaunce now blessid be this persone that bar god of mythtis. Secunda virgo I am redy suster wyth all myn hol affyaunce to wesche and worschepe this body so brith is alle creaturys therto owyn dew obeschaunce ffor this body resseyved the holy gostis slithtis. et osculabunt corpus marie. Johannes Now holy brother peter I hertely you pray to bere this holy palme before this gloryous body Ffor ye ben prince of apostelis and hed of oure fay therfore it semyth you best to do this offis treuly. Petrus Sere and ye slept on cristis brest seyng all celestly ye are goddis clene mayde wyth-outyn ony nay this observaunce is most like you to do dewly Wherfore tak it vpon you brother we pray. and I schal helpe for to bere the bere. Paulus and I peter wyth oure brether in fere this blessid body schal helpe to the ground this holy cors now take we vp here Seyng oure observaunce wyth devouth sound. hic portabunt corpus versus sepulturam cum eorum luminibus. Petru[s] Exiit israel de egipto domus iacob de populo barbaro. Alleluia. Apostoli Ffacta est iudea sanctificacio eius israel potestas eius. Alleluia. hic angeli dulciter cantabunt in celo Alleluia. Episcopus herke sere princys what noyse is all this the erthe and the eyer is ful of melodye I herde neuer er swyche a noyse now i-wys con ye outh say what they signefye. primus princeps I not be my god that of myht meche is What-sumeuer they be hougely they crye I am aferd there wyll be sum thyng a-mys It is good prevely among vs we spye wyth-owte. Secundus princeps Now I haue levyd this thre skore yer but sweche another noyse herd I neuer er myn herte gynnyth ogyl and quake for fer there is sum newe sorwe sprongyn I dowte. Tercius princ[eps] ya that there is sothly I say yow the prophetis moder mary is ded the disciplis here beryn in gret aray now and makyn alle this merthe in spyth of oure hed. Episcopus ffy on yon lousy doggys they were better nay outh harrow the devyl is in myn hed ye dodemvsyd prynces faste yow aray or I make avow to mahound youre bodyes schul blede Now that quene is ded ye coward knytys in plate and ye tormentours thryfe schul ye late Ffaste harlotys go youre gate and brynge me that bychyd body I red. Primus princeps dowte you not sere byschop in peyne of repref We schal don schame to that body and to tho prechours. Secundus Sere I schal geyne tho glabereris or gramly hem gref tho teynt tretouris schul tene yif my loke on hem louris. Tercius princeps To hurle wyth tho harlotys me is ful lef I schal snarle tho sneveleris wyth rith scharp schowris. Episcopus hens than a devylis name and take me that thef and brnge me that bygyd body evyn to-fore these touris and here disciplis ye slo hye you hens harlotys at-onys the devyl boyes mot breke youre bonys Go stent me yone body wyth youre stonys Outh harrow al wod now I go. Secundus princeps hic discendunt principes cum suis ministris vt feroci percutientes petras cum eorum capitibus. What devyl where is this mene I here here noyse but I se ryth nouth allas I haue clene lost my poste I am ful wo mad is my þowth. Tercius princeps I am so ferd I wold feyn fle the devyl hym spede hedyr me brouth I renne I rappe so wo is me Wyndand wod wo hath me wrouth To deye I ne routh. Primus princeps A cowardis vpon you now fy are ye ferd of a ded body I schal sterte ther-to manly alle that company fere I ryth nouth. hic saltat insanus af feretrum Marie et pendet per manus. Allas my body is ful of peyne I am fastened sore to this bere myn handys are ser bothe tweyne o peter now prey thy god for me here In cayfas halle when thou were seyne And of the peter a mayde acusid there I halpe the tho now helpe me ageyne that I were hol outh of this fere sum medycyn me lere. Petrus I may not tend to the sere at this hour Ffor ocupacyon of this body of honour but neuertheles beleue in Jhesu criste oure saveyour and that this was his moder that we bere on bere. I beleue in Jhesu mannys saluacyon. Petrus In goddis name go doun than and this body honure. Primus princeps now mercy god and gromercy of this savacyon In Jhesu and his moder to beleve euer I seuere. Petrus Than take yone holy palme and go to þi nacyon and bid hem beleve in god yif they wyl be pure and towche hem ther wyth both hed hand and facyon and of her sekenesse they schal have cure and ellis in here peynys indure. Primus princeps Gromercy holy fader peter I schal do as ye me teche her thankyng god euer in my speche her Wyth hye repentaunce and herte most mure. hic portabunt feretrum ad locum sepulture. Petrus Now holy brether this body let vs take and wyth alle the worschepe we may ley it in the graue kyssyng it alle atonys for here sonys sake now insence ye and we schal put here in this cave. hic ponent corpus in sepulcrum insensantes et cantantes. Johannes De terra plasmasti me et carne induisti me redemptor meus domine resuscita me in novissimo die. Now god blysse this body and we oure synge make hic vnanimiter benedicent corpus In nomine patris et filii et spiritus sancti. the fruth that it bar oure soules schal saue Now reste we vs brether vp-on this pleyn lake tyl from oure god and oure lord tydyngis we haue Here must we belave. Paulus so muste we Johan as ye say thanne byde we here and pray besekyng hym of comfort taht best may restyng here abowtyn this graue. Primus princeps hic vadit princeps ad Iudeos cum palma. ye Jewys that langour in this gret Infyrmyte belevyth in crist Jhesu and ye schal haue helthe throw vertu of this holy palme that com fro the trinyte yowur sekenesse schal aswage and restore yow to welthe. Secundus princeps I beleve in crist Jhesu goddis sone in vnyte and forsake my mavmentryes fals in here felthe hic tangat credentes cum palma et sanati sunt. A I thanke the gracyous lord and thy moder of pete now are we hol of oure seknesse and of oure foul belthe. Tercius princeps What harlotys forsake oure lawe. Secundus princeps So hald I best the do. Tercius princeps hens fro me in the develis name ye go I deye outh outh harro the wylde develys mot me to drawe. Primus demon herke belsabub and belyal sere sathan in the herne vs fettyn oure servauntis to this preson blow flamys of fer to make hem to brenne mak redy ageyn we com to this demon. Secundus demon Ffaste for tho harlotis now let vs renne to caste hem in this pet here that depe is adon they schul brenne and boyle and chille in oure denne go we now a dewelys name as faste as we mon Harrow harrow we com to town. Primus demon Drag we these harlotis in hye In to the pet of helle for to lye. ijus demon Gowe now helle houndis ye crye Sere sathan may heryn oure son. Dominus Now aungyl and alle this court celestyall In to herthe now discendith wyth me to reyse the body of my moder terestyall and bryng we it to the blysse of my deyte assent ye here to now the vnyte. Angeli ya for yowre hye mercy lord al hefne makyth melode. hic discendit et venit ad apostolos dicens Dominus Pes be to yow alle my postelis so dere lo me here yowre lord and youre god now rythtis. Petrus A wolcom criste oure comfort in thy manhed clere gret merveylous god mekyl now thy myth is. Dominus What worschepe and grace semyth you now here that I do to this body mary that hythtis. Johannes lord as thou rese from deth and regnyst in thyn empere so reyse thou this body to thy blysse that lyth is vs semyth this ryth is. Mychael ya gloryous god lo the sowle here prest now to this blissid body likyth it you to fest now hefne and erthe wold thynke this the best now In as myche as sche bare you god in youre mythtis. hic vadit anima in corpus marie. Dominus Go thanne blyssid soule to that body ageyn arys now my dowe my nehebour and my swete frende tabernacle of Joye vessel of lyf hefnely temple to reyn ye schal haue the blysse wyth me moder that hath non ende Ffor as ye were clene in erthe of alle synnys greyn so schul ye reyne in hefne clennest in mend. Maria A endles worchepe be to you Jhesu relesere of peyn I and alle erthe may blisse ye com of owre kend Lo me redy wyth you for to wend. Dominus A-bouen hefnys moder assende than we In endles blysse for to be. Michael Hefne and erthe now injoye may ye Ffor god throw mary is mad mannys frend Et hic assendent in celum cantantibus organis. Assumpta es maria in celum. Dominus Yow to worchepe moder it likyth the hol trinyte Wherfore I crowne you here in this kyndam of glory of alle my chosyn thus schul ye clepyd be qwen of hefne and moder of mercy. Michael Now blysid be youre namys we cry ffor this holy assumpcyon alle hefne makyth melody.</field>
      <field name="fulltext">Deo gracias.</field>
   </doc>
</add>