<?xml version="1.0" encoding="UTF-8"?>
<add>
   <doc>
      <field name="author_display">Oxford University Press</field>
      <field name="author_facet">Oxford University Press</field>
      <field name="author_sort_facet">oxford university press</field>
      <field name="author_text">Oxford University Press</field>
      <field name="composition_era_facet">20th Century</field>
      <field name="composition_era_facet">1970's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_evd/uvaGenText/tei/chevd_V1.0471.xml</field>
      <field name="date_indexed_facet">201909240354</field>
      <field name="date_text">1970</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Verse Drama</field>
      <field name="digital_collection_text">Chadwyck-Healey English Verse Drama</field>
      <field name="format_facet">Document</field>
      <field name="format_facet">Online</field>
      <field name="id">uva-lib:459193</field>
      <field name="language_facet">English</field>
      <field name="main_title_display">The Brome Play of Abraham and Isaac</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English drama -- 20th century</field>
      <field name="subject_facet">Verse drama, English</field>
      <field name="subject_text">English drama -- 20th century</field>
      <field name="subject_text">Verse drama, English</field>
      <field name="title_display">The Brome Play of Abraham and Isaac</field>
      <field name="title_facet">brome play of abraham and isaac</field>
      <field name="title_sort_facet">brome play of abraham and isaac</field>
      <field name="title_text">The Brome Play of Abraham and Isaac</field>
      <field name="year_display">1970</field>
      <field name="year_facet">1970</field>
      <field name="year_multisort_i">1970</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:459193&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:459193&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;The Brome Play of Abraham and Isaac&lt;/displayTitle&gt;</field>
      <field name="desc_meta_file_display">&lt;sortTitle&gt;brome play of abraham and isaac&lt;/sortTitle&gt;</field>
      <field name="desc_meta_file_display">&lt;displayDate&gt;1970&lt;/displayDate&gt;</field>
      <field name="desc_meta_file_display">&lt;sortDate&gt;1970&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;The Brome Play of Abraham and Isaac&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London, New York, Toronto&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Oxford University Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1970&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"&gt;3873533-1001&lt;/identifier&gt;</field>
      <field name="desc_meta_file_display">&lt;identifier type="UVa Title Control Number"&gt;chv10471&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"/&gt;</field>
      <field name="desc_meta_file_display">&lt;subject scheme="LCSH"&gt;English drama -- 20th century&lt;/subject&gt;</field>
      <field name="desc_meta_file_display">&lt;subject scheme="LCSH"&gt;Verse drama, English&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Brome Play of Abraham and Isaac&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1995&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1995 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 42 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries omitted.&lt;/description&gt;</field>
      <field name="desc_meta_file_display">&lt;description type="note"&gt;Medieval verse drama.&lt;/description&gt;</field>
      <field name="desc_meta_file_display">&lt;description type="note"&gt;Copyright (c) 1970 Early English Text Society. This text may not be reproduced, except for fair dealing purposes, without the express permission of Chadwyck-Healey and the copyright holder.&lt;/description&gt;</field>
      <field name="desc_meta_file_display">&lt;description type="note"&gt;Preliminaries, introductory and editorial matter omitted&lt;lb/&gt;Source texts incomplete&lt;lb/&gt;The following plays have been taken from this source:&lt;/description&gt;</field>
      <field name="desc_meta_file_display">&lt;description type="note"&gt;Copyright (c) 1970 Early English Text Society. This text may not be reproduced, except for fair dealing purposes, without the express permission of Chadwyck-Healey and the copyright holder.&lt;/description&gt;</field>
      <field name="desc_meta_file_display">&lt;description type="note"&gt;Title: The brome play of Abraham and Isaac.</field>
      <field name="desc_meta_file_display">Genre: English mystery and miracle plays.</field>
      <field name="desc_meta_file_display">Date first published: 1470 ?</field>
      <field name="desc_meta_file_display">Date first performed: 1375–1375 ?&lt;/description&gt;</field>
      <field name="desc_meta_file_display">&lt;description type="note"&gt;Square brackets represent sections of text unclear in the original and supplied by a previous or the current editor.&lt;lb/&gt;Half-brackets represent scribal interlineations&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglVerseDrama"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">THE BROME PLAY OF ABRAHAM AND ISAAC</field>
      <field name="fulltext">Abraham. Fader of Heuyn Omnipotent, Wyth all my hart to the I call; Thow hast ?offe me both lond and rent, And my lyvelod thow hast me sent; I thanke the heyly euermore of all. Fyrst off the erth þou madyst Adam, And Eue also to be hys wyffe; All other creaturys of them too cam; And now thow hast grant to me, Abraham, Her in thys lond to lede my lyffe. In my age þou hast grantyd me thys, That thys ?owng chyld wyth me schall won; I love no thyng so myche, iwysse, Excepe þin owyn selffe, der Fader of blysse, As Ysaac her, my owyn swete son. I haue dyuerse chyldryn moo, The wych I love not halffe so wyll; Thys fayer swet chyld, he schereys me soo, In euery place wer that I goo, That noo dessece her may I fell. And ther ⌈for⌉, Fadyr of Heuyn, I the prey, For hys helth and also for hys grace; Now, Lord, kepe hym both nygth and day That neuer dessese nor noo fray Cume to my chyld in noo place. Now cum on, Ysaac, my owyn swet chyld; Goo we hom and take owre rest. Ysaac. Abraham, myn owyn fader so myld, To folowe ?ow I am full prest, Bothe erly and late. Abraham. Cume on, swete chyld, I love the best Off all the chyldryn that euer I begat. Deus. Myn angell, fast hey the thy wey, And onto medyll-erth anon þou goo; Abrams hart now wyll I asay, Wethere that he be stedfast or noo. Sey I commaw[n]dyd hym for to take Ysaac, hys ?owng sonne, þat he love so wyll, And wyth hys blood sacryfyce he make, Yffe ony off my freynchepe he wyll fell. Schow hym the wey onto the hylle Wer that hys sacryffyce schall be; I schall asay now hys good wyll, Whether he lovyth better hys chyld or me. All men schall take exampyll hym be My commawmentys how they schall fulfyll. Abraham. Now, Fader of Heuyn, þat formyd all thyng, My preyerys I make to the a?eyn, For thys day my tender offryng Here mvst I ?eve to the, certeyn. A! Lord God, Allmyty Kyng, Wat maner best woll make þe most fayn? Yff I had therof very knoyng, Yt schuld be don wyth all my mayn Full sone anon. To don thy plesyng on an hyll, Verely yt ys my wyll, Dere Fader, God alon. The Angell. Abraham, Abraham, wyll þou rest! Owre Lord comandyth þe for to take Ysaac, thy ?owng son that thow lovyst best, And wyth hys blod sacryfyce þat thow make. Into the Lond of V[y]syon thow goo, And offer thy chyld onto thy Lord— I schall the lede—and schow all-soo Vnto Goddys hest, Abraham, acord, And folow me vpon thys gren. Abraham. Wollecom to me be my Lordys sond, And hys hest I wyll not wythstond; ?yt Ysaac, my ?owng sonne in lond, A full dere chyld to me haue byn. I had lever, yf God had be plesyd For to a forbore all þe good þat I haue, Than Ysaac my son schuld a be desessyd, So God in Heuyn my sowll mot saue! I lovyd neuer thyng soo mych in erde, And now I mvst the chyld goo kyll. A! Lord God, my conseons ys stronly steryd, And ?yt my dere Lord, I am sore aferd To groche ony thyng a?ens ?owre wyll. I love my chyld as my lyffe, But ?yt I love my God myche more, For thow my hart woold make ony stryffe, ?yt wyll I not spare for chyld nor wyffe, But don after my Lordys lore. Thow I love my sonne neuer so wyll, ?yt smyth of hys hed sone I schall. A! Fader of Heuyn, to the I knell, An hard deth my son schall fell For to honore the, Lord, wythall. The Angell. Abraham, Abraham, thys ys wyll seyd, And all thys comamentys loke þat þou saue; But in thy hart be nothyng dysmayd. Abraham. Nay, nay, forsoth, I hold me wyll payd, To plesse my God wyth the best þat I haue; For thow my hart be heuely sett To see the blood of my owyn dere son, ?yt for all thys I wyll not lett, But Ysaac, my son, I wyll goo fett, And cum asse fast as euer we con. Now, Ysaac, my owyn son dere, Wer art thow, chyld? Speke to me. Ysaac. My fayer swet fader, I am here, And make my preyrys to þe Trenyté. Abraham. Rysse vp, my chyld, and fast cum heder, My gentyll barn þat art so wysse, For we to, chyld, must goo to-geder, And onto my Lord make sacryffyce. Ysaac. I am full redy, my fader, loo! ?evyn at ?owr handys I stand rygth here, And watsoeuer ?e byd me doo, Yt schall be don with glad chere, Full wyll and fyne. Abraham. A! Ysaac, my owyn son soo dere, Godys blyssyng I ?yffe the, and myn. Hold thys fagot vpon þi bake, And her myselffe fyere schall bryng. Ysaac. Fader, all thys her wyll I packe; I am full fayn to do ?owre bedyng. Abraham. A! Lord of Heuyn, my handys I wryng, Thys chyldys wordys all towond my harte. Now, Ysaac, son, goo we owr wey Onto ?on mownte, wyth all owr mayn. Ysaac. Gowe, my dere fader, as fast as I may To folow ?ow I am full fayn, Allthow I be slendyr. Abraham. A! Lord, my hart brekyth on tweyn, Thys chyldys wordys, they be so tender. A! Ysaac, son, anon ley yt down, No lenger vpon þi backe yt hold; For I mvst make me redy bon To honowre my Lord God as I schuld. Ysaac. Loo, my dere fader, wer yt ys! To cher ?ow allwey I draw me nere; But, fader, I mervell sore of thys, Wy þat ?e make thys heuy chere; And also, fader, euermore dred I: Wer ys ?owr qweke best þat ?e schuld kyll? Both fyer and wood we haue redy, But queke best haue we non on þis hyll. A qwyke best, I wot wyll, must be ded, ?owr sacryfyce for to make. Abraham. Dred the nowgth, my chyld, I the red, Owre Lord wyll send me onto thys sted Summ maner a best for to take, Throw his swet sond. Ysaac. ?a, fader, but my hart begynnyth to quake, To ⌈se⌉ þat scharpe sword in ?owre hond. Wy bere ?e ?owre sword drawyn soo? Off ?owre contenaunce I haue mych wonder. Abraham. A! Fader of Heuyn, so I am woo! Thys chyld her brekyth my harte onsonder. Ysaac. Tell me, my dere fader, or that ?e ses, Bere ?e ?owr sword draw for me? Abraham. A! Ysaac, swet son, pes! pes! For iwys thow breke my harte on thre. Ysaac. Now trewly, sumwat, fader, ?e thynke That ?e morne thus more and more. Abraham. A! Lord of Heuyn, thy grace let synke, For my hart wos neuer halffe so sore. Ysaac. I preye ?ow, fader, þat ?e wyll let me yt wyt, Wyther schall I haue ony harme or noo? Abraham. Iwys, swet son, I may not tell the ?yt, My hart ys now soo full of woo. Ysaac. Dere fader, I prey ?ow, hydygth not fro me, But sum of ?owr thowt þat ?e tell on. Abraham. A! Ysaac, Ysaac! I must kyll the. Ysaac. Kyll me, fader? alasse! wat haue I don? Yff I haue trespassyd a?ens ?ow owt, With a ?ard ?e may make me full myld; And wyth ?owre scharp sword kyll me nogth, For iwys, fader, I am but a chyld. Abraham. I am full sory, son, thy blood for to spyll, But truly, my chyld, I may not chese. Ysaac. Now I wold to God my moder were her on þis hyll! Sche woold knele for me on both hyre kneys To save my lyffe. And sythyn that ⌈my⌉ moder ys not here, I prey ?ow, fader, schonge ?owr chere, And kyll me not wyth ?owyre knyffe. Abraham. Forsothe, son, but ?yf I the kyll, I schuld greve God rygth sore, I drede; Yt ys hys commawment and also hys wyll That I schuld do thys same dede. He commawndyd me, son, for serteyn, To make my sacryfyce wyth thy blood. Ysaac. And ys yt Goddys wyll þat I schuld be slayn? Abraham. ?a, truly, Ysaac, my son soo good, And therfor my handys I wryng. Ysaac. Now, fader, a?ens my Lordys wyll I wyll neuer groche, lowd nor styll; He mygth a sent me a better desteny Yf yt had a be hys plecer. Abraham. Forsothe, son, but yf I ded þis dede, Grevosly dysplessyd owre Lord wyll be. Ysaac. Nay, nay, fader. God forbede That euer ?e schuld greve hym for me. ?e haue other chyldryn, on or too, The wyche ?e schuld love wyll be kynd; I prey ?ow, fader, make ?e no woo, For, be I onys ded and fro ?ow goo, I schall be sone owt of ?owre mynd. Therfor doo owre Lordys byddyng, And wan I am ded, than prey for me; But, good fader, tell ?e my moder nothyng, Sey þat I am in another cuntré dwellyng. Abraham. A! Ysaac, Ysaac, blyssyd mot thow be! My hart begynnyth stronly to rysse, To see the blood off thy blyssyd body. Ysaac. Fadyr, syn yt may be noo other wysse, Let yt passe ouer as wyll as I. But, fader, or I goo onto my deth, I prey ?ow blysse me wyth ?owre hand. Abraham. Now, Ysaac, wyth all my breth, My blyssyng I ?eve þe vpon thys lond, And Godys also therto, iwys. A, Ysaac, Ysaac, son, vp thow stond, Thy fayere swete mowthe þat I may kys. Ysaac. Now, forwyll, my owyn fader so fyn, And grete wyll my moder in erde. But I prey ?ow, fader, to hyd my eyne, That I se not þe stroke of ?owr scharpe swerd, That my fleysse schall defyle. Abraham. Son, thy wordys make me to wepe full sore; Now, my dere son Ysaac, speke no more. Ysaac. A, my owyn dere fader, werefore? We schall speke togedyr her but a wylle. And sythyn that I must nedysse be ded, ?yt, my dere fader, to ?ow I prey, Smyth but fewe strokys at my hed, And make an end as sone as ?e may, And tery not to longe. Abraham. Thy meke wordys, chyld, make me afray; So welawey may be my songe, Excepe alonly Godys wyll. A! Ysaac, my owyn swete chyld, ?yt kysse me a?en vpon thys hyll! In all thys ward ys ⌈non⌉ soo myld. Ysaac. Now, truly, fader, all thys teryyng Yt doth my hart but harme; I prey ?ow, fader, make an enddyng. Abraham. Cume vp, swet son, onto my arme. I must bynd thy handys too Allthow thow be neuer soo myld. Ysaac. A, mercy, fader! Wy schuld ?e do soo? Abraham. That thow schuldyst not let [me], my chyld. Ysaac. Nay, iwysse, fader, I wyll not let ?ow; Do on for me ?owre wyll, And on the purpos that ?e haue set ?ow, For Godys love kepe yt forthe styll. I am full sory thys day to dey, But ?yt I kepe not my God to greve; Do on ?owre lyst for me hardly, My fayer swete fader, I ?effe ?ow leve. But, fader, I prey ?ow euermore, Tell ?e my moder no dell; Yffe sche wost yt, sche wold wepe full sore, For iwysse, fader, sche lovyt me full wyll; Goddys blyssyng haue mot sche! Now forwyll, my moder so swete, We too be leke no mor to mete. Abraham. A, Ysaac, Ysaac! son, þou makyst me to gret, And wyth thy wordys thow dystempurst me. Ysaac. Iwysse, swete fader, I am sory to greve ?ow, I cry ?ow mercy of that I haue donne, And of all trespasse þat euer I ded meve ?ow; Now, dere fader, for?yffe me þat I haue donne. God of Heuyn be wyth me! Abraham. A, dere chyld, lefe of thy monys; In all thy lyffe thow grevyd me neuer onys; Now blyssyd be thow, body and bonys, That thow were bred and born to me! Thow hast be to me chyld full good; But iwysse, chyld, thow I morne neuer so fast, ?yt must I nedys here at the last In thys place sched all thy blood. Therfor, my dere son, here schall þou lye, Onto my warke I must me stede, Iwysse I had as leve myselffe to dey, Yffe God wyll be plecyd wyth my dede, And myn owyn body for to offere. Ysaac. A, mercy, fader, morne ?e no more, ?owr wepyng make my hart sore As my owyn deth that I schall suffere. ?owre kerche, fader, abowt my eyn ?e wynd! Abraham. So I schall, my swettest chyld in erde. Ysaac. Now ?yt, good fader, haue thys in mynd, And smyth me not oftyn wyth ?owr scharp swerd, But hastely that yt be sped. Here Abraham leyd a cloth ouer Ysaacys face, thus seyyng: Abraham. Now, forewyll, my chyld, so full of grace. Ysaac. A, fader, fader, torne downgward my face, For of ?owre scharpe sword I am euer adred. Abraham. To don thys dede I am full sory, But, Lord, thyn hest I wyll not wythstond. Ysaac. A, Fader of Heuyn, to the I crye, Lord, reseyve me into thy hand! Abraham. Loo, now ys the tyme cum, certeyn, That my sword in hys necke schall bite. A! Lord, my hart reysyth therageyn, I may not fyndygth in my harte to smygth; My hart wyll not now thertoo, ?yt fayn I woold warke my Lordys wyll; But thys ?owng innosent lygth so styll, I may not fyndygth in my hart hym to kyll. O, Fader of Heuyn! what schall I doo? Ysaac. A, mercy, fader, wy tery ?e so, And let me ley thus longe on þis heth? Now I wold to God þe stroke were doo. Fader, I prey yow hartely, schorte me of my woo, And let me not loke thus after my degth. Abraham. Now, hart, wy wolddyst not thow breke on thre? ?yt schall þou ⌈not⌉ make me to my God onmyld. I wyll no lenger let for the, For that my God agrevyd wold be. Now hoold the stroke, my owyn dere chyld. Her Abraham drew hys stroke and þe angell toke the sword in hys hond soddenly. The Angell. I am an angell, thow mayist be blythe, That fro heuyn to the ys senth; Owre Lord thanke the an hundyrd sythe For the kepyng of hys commawment. He knowyt þi wyll and also thy harte, That thow dredyst hym above all thyng, And sum of thy hevynes for to departe A fayyr ram ?ynder I gan brynge; He standyth teyed, loo! among þe brerys. Now, Abraham, amend thy mood, For Ysaac, thy ?owng son þat her ys, Thys day schall not sched hys blood; Goo, make thy sacryfece wyth ?on rame, For onto heuyn I goo now hom. Now forwyll, blyssyd Abraham, The wey ys full gayn [that I mot gon]. Take up thy son soo free. Abraham. A! Lord, I thanke the of thy gret grace, Now am I yeþed on dyuers wysse. Arysse vp, Ysaac, my dere sunne, arysse, Arysse vp, swete chyld, and cum to me. Ysaac. A, mercy, fader, wy smygth ?e nowt? A, smygth on, fader, onys wyth ?owre knyffe! Abraham. Pesse, my swet sun, and take no thowt, For owre Lord of Heuyn hath grant þi lyffe, Be hys angell now, That þou schalt not dey þis ⌈day⌉, sunne, truly. Ysaac. A, fader, full glad than wer I, Iwys, fader, I sey iwys, Yf thys tall wer trew! Abraham. An hundyrd tymys, my son fayer of hew, For joy þi mowth now wyll I kys. Ysaac. A! my dere fader, Abraham, Wyll not God be wroth þat we do thus? Abraham. Noo, noo! harly, my swyt son, For he hath sent vs ?yn same rame Hethyr down to vs. ?yn best schall dey here in þi sted, In the worþchup of owr Lord alon; Goo, fet hym hethyre, my chyld, inded. Ysaac. Fader, I wyll goo hent hym be the hed, And bryng ?on best wyth me anon. A, scheppe, scheppe! blyssyd mot þou be That euer thow were sent down heder! Thow schall thys day dey for me, In the worchup of the Holy Trynyté. Now cum fast and goowe togeder To my fader in hy; Thow þou be neuer so jentyll and good, ?yt had I leuer thow schedyst þi blood, Iwysse, scheppe, than I. Loo, fader, I haue browt here full smerte Thys jentyll scheppe, and hym to ?ow I ?yffe: But, Lord God, I thank þe with all my hart, For I am glad that ⌈I⌉ schall leve, And kys onys my dere moder. Abraham. Now be rygth myry, my swete chylld, For thys qwyke best that ys so myld, Here I schall present before all othere. Ysaac. And I wyll fast begynne to blowe, Thys fyere schall brene a full good spyd. But fader, wyll I stowppe down lowe, ?e wyll not kyll me with ?owre sword, I trowe? Abraham. Noo, harly, swet son, haue no dred, My mornyng ys past. Ysaac. ?a! but I woold þat sword were in a gled, For iwys, fader, yt make me full yll agast. Here Abraham mad hys offryng, knelyng and seyyng thus: Abraham. Now, Lord God of Hevyn, in Trynyté, Allmyty God Omnipotent, Myn offeryng I make in the worchope of the, And wyth thys qweke best I the present. Lord, reseyve thow myn intent, As [thow] art God and grownd of owr gre. Deus. Abraham, Abraham, wyll mot thow sped, And Ysaac, þi ?owng son the by! Trvly Abraham, for thys dede I schall mvltyplye ?owrys botherys sede As thyke as sterrys be in the skye, Bothe more and lesse; And as thyke as gravell in the see, So thyke mvltyplyed ?owre sede schall be; Thys grant I ?ow for ?owre goodnesse. Off ?ow schall cume frewte gret [won] And euer be in blysse wythowt ?ynd, For ?e drede me as God alon And kepe my commawmentys eueryschon. My blyssyng I ?effe, wersoeuer ?e wend. Abraham. Loo! Ysaac, my son, how thynke ?e Be thys warke that we haue wrogth? Full glad and blythe we may be, A?ens ⌈þe⌉ wyll of God þat we grucched nott, Vpon thys fayere hetth. Ysaac. A, fader, I thanke owre Lord euery dell, That my wyt servyd me so wyll, For to drede God more than my detth. Abraham. Why! derewordy son, wer thow adred? Hardely, chyld, tell me thy lore. Ysaac. ?a! be my feyth, fader, now haue I red, I wos neuer soo afrayd before As I haue byn at ?yn hyll. But, be my feyth, fader, I swere I wyll neuermore cume there But yt be a?ens my wyll. Abraham. ?a, cum on wyth me, my owyn swet son, And homward fast now let vs goon. Ysaac. Be my feyth, fader, therto I vn, I had neuer so good wyll to gon hom, And to speke wyth my dere moder. Abraham. A! Lord of Heuyn, I thanke the, For now may I led hom wyth me Ysaac, my ?ownge son soo fre, The gentyllest chyld above all other. Now goo we forthe, my blyssyd son. Ysaac. I grant, fader, and let vs gon, For be my trowthe, wer I at home I wold neuer gon owt vnder that forme, Thys may I wyll avoee. I pray God ?effe vs grace euermo, And all thow that we be holdyng to. Doctor. Lo! sovereyns and sorys, now haue we schewyd, Thys solom story to gret and smale; It ys good lernyng to lernd and lewyd, And þe wysest of vs all, Wythowtyn ony berryng. For thys story schoyt ?owe [her] How we schuld kepe to owr po[we]re Goddys commawmentys wythowt grochyng. Trowe ?e, sorys, and God sent an angell And commawndyd ?ow ?owre chyld to slayn, Be ?owre trowthe ys ther ony of ?ow That eyther wold ⌈groche⌉ or stryve therageyn? How thyngke ?e now, sorys, therby? I trow ther be thre ore a fowr or moo; And thys women that wepe so sorowfully Whan that hyr chyldryn dey them froo, As nater woll, and kynd; Yt ys but folly, I may wyll awooe, To groche a?ens God or to greve ?ow, For ?e schall neuer se hym myschevyd, wyll I know, Be lond nor watyr, haue thys in mynd. And groche not a?ens owre Lord God, In welthe or woo, wether that he ?ow send, Thow ?e be neuer so hard bestad, For whan he wyll, he may yt amend. Hys comawmentys trevly yf ?e kepe wyth goo[d] hart, As thys story hath now schovyd ?ow befor[n]e, And feytheffully serve hym qwyll ?e be qvart, That ?e may plece God bothe euyn and morne. Now Jhesu, that weryt the crown of thorne, Bryng vs all to heuyn-blysse! Finis.</field>
   </doc>
</add>