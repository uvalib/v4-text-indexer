<?xml version="1.0" encoding="UTF-8"?>
<add>
   <doc>
      <field name="author_display">Clarendon Press</field>
      <field name="author_facet">Clarendon Press</field>
      <field name="author_sort_facet">clarendon press</field>
      <field name="author_text">Clarendon Press</field>
      <field name="composition_era_facet">19th Century</field>
      <field name="composition_era_facet">1880's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_evd/uvaGenText/tei/chevd_V1.1099.xml</field>
      <field name="date_indexed_facet">201909240354</field>
      <field name="date_text">1885</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Verse Drama</field>
      <field name="digital_collection_text">Chadwyck-Healey English Verse Drama</field>
      <field name="format_facet">Document</field>
      <field name="format_facet">Online</field>
      <field name="id">uva-lib:459728</field>
      <field name="language_facet">English</field>
      <field name="main_title_display">The Tapiteres and Couchers ; XXX. The Dream of Pilate's Wife : Jesus before Pilate</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English drama -- 19th century</field>
      <field name="subject_facet">Verse drama, English</field>
      <field name="subject_text">English drama -- 19th century</field>
      <field name="subject_text">Verse drama, English</field>
      <field name="title_display">The Tapiteres and Couchers ; XXX. The Dream of Pilate's Wife : Jesus before Pilate</field>
      <field name="title_facet">tapiteres and couchers</field>
      <field name="title_sort_facet">tapiteres and couchers</field>
      <field name="title_text">The Tapiteres and Couchers ; XXX. The Dream of Pilate's Wife : Jesus before Pilate</field>
      <field name="year_display">1885</field>
      <field name="year_facet">1885</field>
      <field name="year_multisort_i">1885</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:459728&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:459728&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;The Tapiteres and Couchers ; XXX. The Dream of Pilate's Wife : Jesus before Pilate&lt;/displayTitle&gt;</field>
      <field name="desc_meta_file_display">&lt;sortTitle&gt;tapiteres and couchers&lt;/sortTitle&gt;</field>
      <field name="desc_meta_file_display">&lt;displayDate&gt;1885&lt;/displayDate&gt;</field>
      <field name="desc_meta_file_display">&lt;sortDate&gt;1885&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;The Tapiteres and Couchers&lt;/title&gt;</field>
      <field name="desc_meta_file_display">&lt;title type="sub"&gt;XXX. The Dream of Pilate's Wife : Jesus before Pilate&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Oxford&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Clarendon Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1885&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"&gt;3873702-1001&lt;/identifier&gt;</field>
      <field name="desc_meta_file_display">&lt;identifier type="UVa Title Control Number"&gt;chv11099&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"/&gt;</field>
      <field name="desc_meta_file_display">&lt;subject scheme="LCSH"&gt;English drama -- 19th century&lt;/subject&gt;</field>
      <field name="desc_meta_file_display">&lt;subject scheme="LCSH"&gt;Verse drama, English&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;19th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;The Tapiteres and Couchers&lt;/title&gt;</field>
      <field name="desc_meta_file_display">&lt;title type="sub"&gt;XXX. The Dream of Pilate's Wife : Jesus before Pilate&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1995&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1995 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 57 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries omitted.&lt;/description&gt;</field>
      <field name="desc_meta_file_display">&lt;description type="note"&gt;Medieval verse drama.&lt;/description&gt;</field>
      <field name="desc_meta_file_display">&lt;description type="note"&gt;Preliminaries and editorial matter including introduction and glossary omitted.&lt;lb/&gt;The following plays have been taken from this source:&lt;lb/&gt;Source texts incomplete&lt;/description&gt;</field>
      <field name="desc_meta_file_display">&lt;description type="note"&gt;Title: The tapiteres and couchers.</field>
      <field name="desc_meta_file_display">Genre: English mystery and miracle plays.</field>
      <field name="desc_meta_file_display">Date first published: 1475.</field>
      <field name="desc_meta_file_display">Date first performed: 1352–1376.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglVerseDrama"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">XXX. THE TAPITERES AND COUCHERS. The Dream of Pilate's Wife: Jesus before Pilate. Square brackets represents sections of text unclear or absent in the original and supplied by the current editor</field>
      <field name="fulltext">[PERSONS OF THE PLAY. Pilatus. Vxor Pilati alias Domina. Bedellus. Ancilla. Filius [Pilati]. Diabolus. Cayphas. Anna [Annas]. Primus et secundus Milites.]</field>
      <field name="fulltext">[Scene I Pilate's judgment-hall.] 1. Pil. YHE cursed creatures þat cruelly are cryand, Restreyne you for stryuyng For strengh of my strakis, Youre pleyntes in my presence Vse plately applyand, Or ellis þis brande in youre braynes/Schalle brestis and brekis. Þis brande in his bones brekis, What brawle þat with brawlyng me brewis, That wrecche may not wrye fro my wrekis, Nor his sleyghtis no?t slely hym slakis, Latte þat traytour no?t triste in my trewys. 2. For sir Sesar was my sier/And I sothely his sonne, That exelent Emperoure exaltid in hight, Whylk all þis wilde worlde with wytes had wone, And my modir hight Pila þat proude was o pight, O Pila þat prowde and Atus hir fadir he hight. This pila was hadde in to Atus, Nowe renkis, rede yhe it right? For þus schortely I haue schewid you in sight, Howe I am prowdely preued Pilatus. 3. Loo! Pilate, I am proued a prince of grete pride, I was putte in to Pounce þe pepill to presse, And sithen Sesar hym selffe with exynatores be his side, Remytte me to þe remys, þe renkes to redresse. And yitte am I graunted on grounde, as I gesse To justifie and juge all þe Iewes. A! luffe! here lady! no lesse, [Enter dame Percula. Lo! sirs, my worthely wiffe, þat sehe is! So semely, loo! certayne scho schewys. 4. Vx. Pil. Was nevir juge in þis Jurie of so jocounde generacion, Nor of so joifull genolgie to gentrys enioyned, As yhe, my duke doughty, demar of dampnacion, To princes and prelatis/Þat youre preceptis perloyned. Who þat youre perceptis pertely perloyned, With drede in to dede schall ye dryffe hym, By my trouthe, he vntrewly is stonyd, Þat agaynste youre behestis hase honed; All to ragges schall ye rente hym and ryue hym. 5. I am dame precious Percula, of prynces þe prise, Wiffe to Sir Pilate here prince with-outen pere, All welle of all womanhede I am, wittie and wise, Consayue nowe my countenaunce so comly &amp; clere. The coloure of my corse is full clere, And in richesse of robis I am rayed, Ther is no lorde in þis londe as I lere, In faith þat hath a frendlyar feere, Than yhe my lorde,/My-selffe yof I saye itt. 6. Pil. Nowe saye itt save may ye saffely,/For I will certefie þe same. Vxor. Gracious lorde, gramercye, youre gode worde is gayne. Pil. Yhitt for to comforte my corse, me must kisse you, madame! Vx. To fulfille youre forward, my fayre lorde, in faith I am fayne. Pil. Howe! howe! felawys, nowe in faith I am fayne Of theis lippis, so loffely are lappid, In bedde is full buxhome and bayne. Domina. Yha, sir, it nedith not to layne,/All ladise we coveyte þan Bothe to be kyssed and clappid. [Enter Beadle (of the court).] 7. Bed. My liberall lorde, O leder of lawis, O schynyng schawe þat all schames escheues, I beseke you my souerayne, assente to my sawes, As ye are gentill juger and justice of Jewes. Dom. Do herke, howe þou, javell, jangill of Iewes! Why, go bette, horosonne boy, when I bidde þe. Bed. Madame, I do but þat diewe is. Dom. But yf þou reste of thy resoune, þou rewis, For all is a-cursed carle, hase in, kydde þe! 8. Pil. Do mende you, madame, and youre mode be amendand, For me semys it wer sittand to se what he sais. Dom. Mi lorde, he tolde nevir tale þat to me was tendand, But with wrynkis and with wiles to wend me my weys. Bed. Gwisse of youre wayes to be wendand,/Itt langis to oure lawes. Dom. Loo! lorde, þis ladde with his lawes,/Howe thynke ye it prophitis wele His prechyng to prayse? Pil. Yha, luffe, he knawis All oure custome, I knawe wele. 9. Bed. My seniour, will ye see nowe þe sonne in youre sight, For his stately strengh he stemmys in his stremys, Behalde ovir youre hede how he holdis fro hight And glydis to þe grounde with his glitterand glemys. To þe grounde he gois with his bemys, And þe nyght is neghand anone; Yhe may dome aftir no dremys, But late my lady here/With all her light lemys, Wightely go wende till her wone. 10. For ye muste sitte, sir, þis same nyght of lyfe and of lyme; Itt is no?t leeffull for my lady,/By the lawe of this lande, In dome for to dwelle/Fro þe day waxe ought dymme; For scho may stakir in þe strete/But scho stalworthely stande. Late hir take hir leve whill þat light is. Pil. Nowe wiffe, þan ye blythely be buskand. Dom. I am here, sir, hendely at hande. Pil. Loo! þis is renke has vs redde als right is. 11. Dom. Youre comaundement to kepe to kare forþe y caste me, My lorde, with youre leue, no lenger y lette yowe. Pil. Itt were appreue to my persone/Þat preuely ?e paste me, Or ye wente fro this wones/Or with wynne ?e had wette yowe. Ye schall wende forthe with wynne/Whenne þat ?e haue wette yowe. Gete drinke! what dose þou! haue done! [Calls out. Come semely, beside me, and sette yowe, Loke! nowe it is even here, þat I are behete you, Ya, 'saie it nowe sadly &amp; sone. 12. Dom. Itt wolde gladde me, my lorde, if ?e gudly begynne. Pil. Nowe I assente to youre counsaille, so comely &amp; clere; Nowe drynke [?e], madame: to deth all þis dynne! Dom. Iff it like yowe myne awne lorde, I am not to lere; This lare I am not to lere. Pil. Yitt efte to youre damysell, madame. Dom. In thy hande, holde nowe, and haue here. Anc. Gramarcy, my lady so dere. Pil. Nowe fares-wele, and walke on youre way. 13. Dom. Now fare wele, ye frendlyest, youre fomen to fende. Pil. Nowe fare wele, ye fayrest figure þat euere did fode fede, And fare wele, ye damysell, in dede. An. My lorde, I comande me to youre ryalte. Pil. Fayre lady, he þis schall you lede, [To his son] Sir, go with þis worthy in dede, And what scho biddis you doo,/Loke þat buxsome you be. 14. Fil. I am prowde and preste to passe on a passe, To go with þis gracious, hir gudly to gyde. Pil. Take tente to my tale, þou turne on no trayse, Come tyte and telle me yf any tythyngis be-tyde. Fil. If any tythyngis my lady be-tyde, I schall full sone sir, witte you to say. This semely schall I schewe by hir side, Be-lyffe sir, no lenger we byde. [Exeunt Percula, son, and damsel. Pil. Nowe fares-wele, and walkes on youre way. 15. Nowe wente is my wiffe, yf it wer not hir will, And scho rakis tille hir reste as of no thyng scho rought. Tyme is, I telle þe, þou tente me vntill, And buske þe belyue, belamy, to bedde þat y wer broght. And loke I be rychely arrayed. Bed. Als youre seruaunte I haue sadly it sought, And þis nyght, sir, newe schall ye noght, I dare laye, fro ye luffely be layde. [Pilate goes to his couch. 16. Pil. I comaunde þe to come nere, for I will kare to my couche, Haue in thy handes hendely and heue me fro hyne, But loke þat þou tene me not with þi tastyng, but tendirly me touche, Bed. A! sir, yhe whe wele!/ Pil. Yha, I haue wette with me wyne. Yhit helde doune and lappe me even [here], [Is laid down. For I will slelye slepe vnto synne. Loke þat no man nor no myron of myne With no noyse be neghand me nere. 17. Bed. Sir, what warlowe yow wakens/With wordis full wilde, Þat boy for his brawlyng/Were bettir be vn-borne. Pil. Yha, who chatteres, hym chastise,/Be he churle or childe, For and he skape skatheles/Itt were to vs a grete skorne. Yf skatheles he skape, it wer a skorne; What rebalde þat redely will rore, I schall mete with þat myron to-morne, And for his ledir lewdenes hym lerne to be lorne. Bed. Whe! so sir, slepe ye, and saies nomore.</field>
      <field name="fulltext">[Scene II Chamber of dame Percula, Pilate's wife.] 18. Dom. Nowe are we at home, do helpe yf ye may, For I will make me redye and rayke to my reste. Anc. Yhe are werie, madame, for-wente of youre way, Do boune you to bedde, for þat holde I beste. Fil. Here is a bedde arayed of þe beste. Dom. Do happe me, and faste hense ye hye. Anc. Madame, anone all dewly is dressid. Fil. With no stalkyng nor no striffe be ye stressed. Dom. Nowe be yhe in pese, both youre carpyng and crye. [All sleep, enter Satan.] 19. Diab. Owte! owte! harrowe! in-to bale am I brought,/This bargayne may I banne, But yf y wirke some wile, in wo mon I wonne, This gentilman Jesu of cursednesse he can Be any syngne þat I see, þis same is goddis sonne. And he be slone, oure solace will sese, He will saue man saule fro oure sonde, And refe vs þe remys þat are rounde. I will on stiffely in þis stounde, Vnto Sir Pilate wiffe, pertely, and putte me in prese. [Whispers to Percula. 20. O woman! be wise and ware, and wonne in þi witte, Ther schall a gentilman, Jesu, vn-justely be juged Byfore thy husband in haste, and with harlottis be hytte. And þat doughty to-day to deth þus be dyghted, Sir Pilate, for his prechyng, and þou, With nede schalle ye namely be noyed, Your striffe and youre strenghe schal be stroyed, Youre richesse schal be refte you þat is rude, With vengeaunce, and þat dare I auowe. [Percula awakes, starting. 21. Dom. A! I am drecchid with a dreme full dredfully to dowte, Say, childe! rise vppe radly, and reste for no roo, Thow muste launce to my lorde and lowly hym lowte, Comaunde me to his reuerence, as right will y doo. Fil. O! what! schall I trauayle þus tymely þis tyde? Madame, for the drecchyng of heuen, Slyke note is newsome to neven, And it neghes vnto mydnyght full even. Dom. Go bette, boy, I bidde no lenger þou byde, 22. And saie to my souereyne, þis same is soth þat I send hym. All naked þis nyght as I napped, With tene and with trayne was I trapped With a sweuene, þat swiftely me swapped, Of one Iesu, þe juste man þe Iewes will vndoo; She prayes tente to þat trewe man, with tyne be no?t trapped, But als a domes man dewly to be dressand, And lelye delyuere þat lede. Fil. Madame, I am dressid to þat dede; But firste will I nappe in þis nede, For he hase mystir of a morne slepe þat mydnyght is myssand. [Sleeps.]</field>
      <field name="fulltext">[Scene III On the way from the palace of Caiaphas to Pilate's judgment-hall.] 23. An. Sir Cayphas, ye kenne wele/This caytiffe we haue cached, That ofte tymes in oure tempill/Hase teched vntrewly, Oure meyne with myght/At mydnyght hym mached, And hase drevyn hym till his demyng/For his dedis vndewly. Wherfore I counsaile þat kyndely we care Vnto sir Pilate, oure prince, and pray hym That he for oure right will arraye hym, This faitour for his falsed to flay hym, For fro we saie hym þe soth/I schall sitte hym full sore. 24. Cay. Sir Anna, þis sporte haue ye spedely aspied, As I am pontificall prince of all prestis. We will prese to Sir Pilate, and presente hym with pride, With þis harlott þat has hewed owre hartis fro oure brestis, Thurgh talkyng of tales vntrewe. And þerfor, Sir knyghtis! i Mil. Lorde! Cay. Sir Knyghtis, þat are curtayse and kynde, We charge you þat chorle be wele chyned, Do buske you and grathely hym bynde, And rugge hym in ropes, his rase till he rewe. 25. i Mil. Sir, youre sawes schall be serued schortely and sone, Yha, do felawe, be thy feith, late vs feste þis faitour full fast. ii Mil. I am douty to þis dede, delyuer, haue done, Latte vs pulle on with pride till his poure be paste. i Mil. Do haue faste and halde at his handes. ii Mil. For this same is he þat lightly avaunted, And god sone he grathely hym graunted. i Mil. He bese hurled for þe highnes he haunted; Loo! he stonyes for vs, he stares where he standis. 26. ii Mil. Nowe is the brothell boune for all þe boste þat he blowne, And þe laste day he lete no lordynges my?t lawe hym. An. Ya, he wende þis worlde had bene haly his awne, Als ye are dowtiest to-day/Tille his demyng ye drawe hym. And þan schall we kenne/How þat he canne excuse hym. i Mil. Here, ye gomes, gose a rome, giffe vs gate, We muste steppe to yone sterne of a-state. ii Mil. We muste yappely wende in at þis yate, For he þat comes to courte, to curtesye muste vse hym. 27. i Mil. Do rappe on the renkis,/Þat we may rayse with oure rolyng; Come forthe, sir coward!/Why cowre ye behynde. [Knocks at Pilate's hall. Bed. [within.] O, what javellis are ye þat jappis with gollyng? i Mil. A! goode sir, be no?t wroth, for wordis are as þe wynde. Bed. I saye, gedlynges, gose bakke with youre gawdes. ii Mil. Be sufferand, I beseke you, And more of þis matere yhe meke yow. Bed. Why, vnconand knaves, an I cleke yowe, I schall felle yow, be my faith, for all youre false frawdes. 28. Pil. [within, in bed.] Say childe, ill cheffe you!/What churlles are so claterand? Bed. My lorde, vn-conand knaves þei crye and þei call. Pil. Gose baldely beliffe, and þos brethellis be battand, And putte þam in prisoune vppon peyne þat may fall. Yha, spedely spir þam yf any sporte can þei spell, Yha, and loke what lordingis þei be. Bed. My lorde, þat is luffull in lee, I am boxsom and blithe to your blee. Pil. And if they talke any tythyngis/Come tyte and me tell. 29. Bed. [To the soldiers.] My felawes, by youre faith,/Can ye talke any tythandis? i Mil. Yha, sir Cayphas and Anna ar come both to-gedir. To sir Pilate o pounce and prince of oure lawe; And þei haue laughte a lorell/Þat is lawles and liddir. Bed. My lorde! my lorde! [Runs to Pilate. Pil. Howe! Bed. My lorde, vnlappe yow belyve wher ye lye. Sir Cayphas to youre courte is caried, And sir Anna, but a traytour hem taried, Many wight of þat warlowe has waried, They haue brought hym in a bande, his balis to bye. 30. Pil. But are thes sawes certayne in soth þat þou saies? Bed. Yha, lorde, þe states yondir standis,/For striffe are they stonden. Pil. Now þan am I light as a roo,/And ethe for to rayse, [He rises. Go bidde þam come in both/And the boye þey haue boune. Bed. Siris, my lorde geues leue/Inne for to come.</field>
      <field name="fulltext">[Scene IV Pilate's judgment hall; enter Caiaphas and company.] Cay. Hayle! prince þat is pereles in price, Ye are leder of lawes in þis lande, Youre helpe is full hendely at hande. An. Hayle! stronge in youre state for to stande, Alle þis dome muste be dressed at youre dulye deuyse. 31. Pil. Who is there? my prelates?/ Cay. Yha, lorde./ Pil. Nowe be ?e welcome, i-wisse! Cay. Gramercy, my souerayne,/But we beseke you all-same, By-cause of wakand you vnwarly/Be noght wroth with þis. For we haue brought here a lorell,/He lokis like a lambe. Pil. Come byn, you bothe, and to þe benke brayde yow. Cay. Nay gud sir, laugher is leffull for vs. Pil. A! sir, Cayphas, be curtayse yhe bus. An. Nay goode lorde, it may not be þus. Pil. Sais no more, but come sitte you beside me,/In sorowe as I saide youe. [Enter Pilate's son.] 32. Fil. Hayle! þe semelieste seeg vndir sonne sought, Hayle! þe derrest duke and doughtiest in dede. Pil. Now bene-veneuew, beuscher,/What boodworde haste þou brought? Hase any langour my lady newe laught in þis hede? Fil. Sir, þat comely comaundes hir youe too, And sais, al nakid þis nyght as sche napped, With tene and with traye was sche trapped, With a sweuene þat swiftely hir swapped, Of one Jesu þe juste man, þe Iewes will vndo. 33. She beseches you as hir souerayne þat symple to saue, Deme hym noght to deth, for drede of vengeaunce. Pil. What! I hope þis be he þat hyder harlid ?e haue. Cay. Ya, sir, þe same and þe selffe;/But þis is but a skaunce, He with wicchecrafte þis wile has he wrought, Some feende of his sand has he sente, And warned youre wiffe or he wente, Yowe! þat schalke shuld not shamely be shente. Þis is sikir in certayne, and soth schulde be sought. 34. An. Yha, thurgh his fantome and falshed and fendes-craft, He has wroght many wondir/Where he walked full wyde, Wherfore my lorde it wer leeffull/His liffe were hym rafte. Pil. Be ye neuere so bryme, ye boþe bus abide, But if þe traytoure be taught for vntrewe, And þerfore sermones you no more; I will sikirly sende hym selffe fore, And se what he sais to þe sore. Bedell, go brynge hyme,/For of þat renke haue I rewþe. 35. Bed. This forward to fulfille/Am I fayne moued in myn herte; Say, Jesu, þe juges and þe Iewes/Hase me enioyned To bringe þe before þam, Even bounden as þou arte, Yone lordyngis to lose þe/Full longe haue þei heyned. But firste schall I wirschippe þe/With witte and with will, This reuerence I do þe for-thy [He bows to Jesus. For wytes þat wer wiser þan I, They worshipped þe full holy on hy, And with solempnite sange Osanna till. 36. i Mil. My lorde þat is leder of lawes in þis lande, All bedilis to your biding schulde be boxsome and bayne, And ?itt þis boy here before yowe/Full boldely was bowand, To worschippe þis warlowe./Me thynke we wirke all in vayne. ii Mil. Yha, and in youre presence he prayed hym of pees, In knelyng on knes to þis knave, He be-soughte hym his seruaunte to saue. Caip. Loo, lord such arrore amange þem þei haue, It is grete sorowe to see, no seeg may it sese. 37. It is no menske to youre manhed þat mekill is of myght, To for-bere such forfettis þat falsely are feyned, Such spites in especiall wolde be eschewed in your sight. Pil. Sirs, moves you no?t in þis matere,/But bese myldely demeaned, For yone curtasie I kenne had som cause. An. In youre sight sir, þe soth schall I saye, As ye are prince, take hede I you praye, Such a lourdayne vnlele, dare I laye, Many lordis of oure landis/Might lede fro oure lawes. 38. Pil. [to the Beadle.] Saye, losell, who gaue þe leve/So for to lowte to yone ladde, And solace hym in my sight/So semely, þat I sawe? Bed. A! gracious lorde, greue you noght For gude case I hadde. Yhe comaunded me to care,/Als ye kende wele and knawe, To Jerusalem on a journay, with seele; And þan þis semely on an asse was sette, And many men myldely hym mette, Als a god in þat grounde þai hym grette, Wele semand hym in waye with worschippe lele. 39. Osanna þei sange, þe sone of dauid, Riche men with þare robes þei ranne to his fete, And poure folke fecched floures of þe frith, And made myrthe and melody þis man for to mete. Pil. Nowe gode sir, be þi feith,/What is Osanna to saie? Bed. Sir, constrew it we may/Be langage of þis lande as I leue, It is als moche to me for to meve, (Youre prelatis in þis place can it preue), Als, ‘oure Sauiour and souerayne,/Þou saue vs, we praye.’ 40. Pil. Loo, senioures, how semes yow/Þe soþe I you saide? Cai. Yha, lorde, þis ladde is full liddir, be þis light! Yf his sawes wer serchid and sadly assaied, Saue youre reuerence,/His resoune þei rekenne no?t with right. This caytiffe þus cursedly can construe vs. Bed. Sirs, trulye þe trouþe I haue tolde, Of þis wighte ?e haue wrapped in wolde. An. [Rising.] I saie, harlott, thy tonge schulde þou holde, And noght agaynste þi maistirs to meve þus. 41. Pil. Do sese of youre seggyng, and I schall examyne full sore. An. Sir, demes hym to deth, or dose hym away. Pil. Sir, haue ye saide?/ An. Yha. lorde./ Pil. Nowe go sette you with sorowe and care, For I will lose no lede þat is lele to oure law. [To Jesus.] But steppe furth and stonde vppe on hight, And buske to my bidding, þou boy, And for þe nones þat þou neven vs anoy. Bed. I am here at youre hande to halow a hoy, Do move of youre maister, for I shall melle it with my?t. 42. Pil. Cry, Oyas! Be. Oyas! Pil. Yit efte, be þi feithe. Bed. Oyas! a lowde. Pil. Pilatus, yit lowder/That ilke lede may light, Crye pece in this prese, vppon payne þer-vppon, Bidde them swage of þer sweying/Bothe swiftely and swithe, And stynte of þer stryuyng and stande still as a stone. Calle ‘Jes, þe gentill of Jacob, þe Jewe, Come preste and appere, To þe barre drawe þe nere, To þi jugement here,’ To be demed for his dedis vndewe. 43. i Mil. Whe! harke how þis harlott he heldis oute of harre, This lotterelle liste noght my lorde to lowte. ii Mil. Say beggar, why brawlest þou? go boune þe to þe barre. i Mil. Steppe on thy standyng so sterne and so stoute. ii Mil. Steppe on thy standyng so still. i Mil. Sir cowarde, to courte muste yhe care, ii Mil. A lessoune to lerne of oure lare. i Mil. Flitte fourthe, foule myght þou fare! ii Mil. Say, warlowe, þou wantist of þi will. 44. Junior Fil. O Jesu vngentill, þi joie is in japes, Þou can not be curtayse, þou caytiffe I calle þe, No ruthe were it to rug þe and ryue þe in ropes, Why falles þou no?t flatte here, foule falle þe, For ferde of my fadir so free? Þou wotte noght his wisdome i-wys, All thyne helpe in his hande þat it is, Howe sone he myght saue þe fro þis; Obeye hym, brothell, I bidde þe. 45. Pil. Now, Jesu, þou art welcome ewys, as I wene, Be no?t abasshed, but boldely boune þe to þe barre. What! seyniour will sewe for þe sore, I haue sene; To wirke on þis warlowe, his witte is in warre. Come preste, of a payne, and appere, And sir prelatis, youre pontes bes prevyng, What cause can ye caste of accusyng? Þis mater ye marke to be mevyng, And hendly in haste late vs here. 46. Cay. Sir Pilate O Pounce, and prince of grete price, We triste ye will trowe oure tales þei be trewe, To deth for to deme hym with dewly device, For cursidnesse yone knave hase in case, if ye knew, In harte wolde ye hate hym in hye. For if it wer so We mente not to misdo; Triste, sir, schall ye þerto, We hadde not hym taken to þe. 47. Pil. Sir, youre tales wolde I trowe,/But þei touche none entente, What cause can ye fynde/Nowe þis freke for to felle? An. Oure sabbotte he saues not, but sadly assente To wirke full vnwisely, þis wote I ri?t wele; He werkis whane he will, wele I wote, And þerfore in herte we hym hate, Itt sittis you to strenghe youre estate Yone losell to louse for his lay. 48. Pil. Ilke a lede for to louse, for his lay is not lele, Youre lawes is leffull, but to youre lawis longis it Þis faitoure to feese wele with flappes full fele, And woo may ye wirke hym be lawe, for he wranges it. Therfore takes vn-to you full tyte, And like as youre lawes will you lede, Ye deme hym to deth for his dede. Cay. Nay, nay sir, þat dome muste vs drede, 49. It longes no?t till vs no lede for to lose. Pil. What wolde ye I did þanne?/Þe deuyll motte you drawe! Full fewe are his frendis, but fele are his fooes. His liff for to lose þare longes no lawe; Nor no cause can I kyndely contryue Þat why he schulde lose þus his liffe. An. A! gude sir, it raykes full ryffe In steedis wher he has stirrid mekill striffe Of ledis þat is lele to youre liffe. 50. Cay. Sir, halte men and hurte he helid in haste, The deffe and þe dome he delyuered fro doole, By wicchecrafte, I warande, his wittis schall waste, For þe farles þat he farith with,/Loo! how þei folowe yone fole; Oure folke so þus he frayes in fere. An. The dethe he rayses anone, Þis la?are þat lowe lay allone He graunte hym his gates for to gone, And pertely þus proued he his poure. 51. Pil. Now goode siris, I saie, what wolde yhe? Cay. Sir, to dede for to do hym or dose hym a-dawe. Pil. Yha, for he dose wele his deth for to deme? Go, layke you, sir, lightly,/Wher lerned ye such lawe? This touches no tresoune, I telle you. Yhe prelatis þat proued are for price, Yhe schulde be boþe witty and wise, And legge oure lawe wher it lyse, Oure materes ye meve þus emel you. 52. An. Misplese no?t youre persone,/Yhe prince with-outen pere! It touches to tresoune, þis tale I schall tell; Yone briboure, full baynly he bed to for-bere The tribute to þe Emperoure, þus wolde he compell Oure pepill þus his poyntis to applye. Cay. The pepull, he saies he schall saue, And Criste garres he calle hym, yone knave, And sais he will þe high kyngdome haue. Loke whethir he deserue to dye! 53. Pil. To dye he deserues yf he do þus in-dede, But y will se my-selffe what he sais. Speke Jesu, and spende nowe þi space for to spede; þe? lordyngis þei legge þe þou liste no?t leve on oure lawes. They accuse þe cruelly and kene, And þerfore, as a chiftene y charge þe, Iff þou be Criste þat þou telle me, And God sone þou grughe not to graunte ye, For þis is þe matere þat y mene. 54. Jesus. Þou saiste so þi-selue, I am sothly þe same, Here wonnyng in worlde to wirke al þi will, My fadir, is faithfull to felle all þi fame; With-outen trespas or tene am I taken þe till. Pil. Loo! Busshoppis, why blame ye þis boye? Me semys þat it is soth þat he saies, Ye meve all þe malice ye may, With youre wrenchis and wiles to wrythe hym away, Vn-justely to juge hym fro joie. 55. Cay. Nought so, sir, his seggyng is full sothly soth, It bryngis oure bernes in bale for to bynde. An. Sir, douteles we deme als dewe of þe deth, Þis foole þat ye fauour, grete fautes can we fynde This daye, for to deme hym to dye. Pil. Saie, losell, þou lies be þis light! Saie! þou rebalde! þou rekens vnright. Cay. Avise you sir, with mayne and with myght, And wreke not youre wrethe nowe for-thy. 56. Pil. Me likes no?t [t]his langage so largely for to lye. Cay. A! mercy, lorde, mekely, no malice we mente. Pil. Noo done is it douteles, balde and be blithe, Talke on þat traytoure and telle youre entente. Yone segge is sotell ye saie, Gud sirs, wher lerned he such lare? Cay. In faith we cannot fynde whare. Pil. Yhis, his fadir with some farlis gan fare, And has lered þis ladde of his laie. 57. An. Nay, nay, sir, we wiste þat he was but a write, No sotelte he schewed þat any segge saw. Pil. Thanne mene yhe of malice to marre hym of myght, Of cursidnesse convik no cause can yhe knawe. Me meruellis ye malyngne o mys. Cay. Sir, fro Galely hidir and hoo The gretteste agayne hym ganne goo, Yone warlowe to waken of woo, And of þis werke beres witnesse y-wis. 58. Pil. Why, and hase he gone in Galely, yone gedlyng on-gayne? An. Yha, lorde þer was he borne, yone brethelle, and brede. Pil. Nowe with-outen fagyng, my frendis, in faith I am fayne, For now schall oure striffe full sternely be stede. Sir Herowde is kyng þer, ye kenne, His poure is preued full preste, To ridde hym, or reue hym of rest; And þerfore, to go with yone gest, Yhe marke vs out of þe manliest men. 59. Cay. Als witte and wisdome youre will schalbe wroght, Here is kempis full kene to þe kyng for to care. An. Nowe seniours, I saie yow sen soth schall be soght, But if he schortely be sente it may sitte vs full sare. Pil. Sir knyghtis þat are cruell and kene, That warlowe ye warrok and wraste, And loke þat he brymly be braste; And þerfore, sir knyghtis [in haste], Do take on þat traytoure you be-twene. 60. Tille Herowde in haste with þat harlott ye hye, Comaunde me full mekely vnto his moste myght, Saie þe dome of þis boy, to deme hym to dye, Is done vpponne hym dewly, to dresse or to dight, Or liffe for to leue at his liste. Say ought I may do hym in dede, His awne am I worthely in wede. i Mil. My lorde, we schall springe on a-spede, Come þens to me þis traitoure full tyte. 61. Pil. Bewe sirs, I bidde you ye be not to bolde, But takes tente for oure tribute full trulye to trete. ii Mil. Mi lorde, we schall hye þis be-heste for to halde, And wirke it full wisely, in wille and in witte. Pil. So sirs, me semys itt is sittand. i Mil. Mahounde, sirs, he menske you with myght: ii Mil. And saue you, sir, semely in sight. Pil. Now in þe wilde vengeaunce ye walke with þat wight, And fresshely ye founde to be flittand.</field>
   </doc>
</add>