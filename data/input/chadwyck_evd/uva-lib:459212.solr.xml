<?xml version="1.0" encoding="UTF-8"?>
<add>
   <doc>
      <field name="author_display">Oxford University Press</field>
      <field name="author_facet">Oxford University Press</field>
      <field name="author_sort_facet">oxford university press</field>
      <field name="author_text">Oxford University Press</field>
      <field name="composition_era_facet">20th Century</field>
      <field name="composition_era_facet">1960's</field>
      <field name="content_model_facet">text</field>
      <field name="content_type_facet">TEI</field>
      <field name="datafile_name_display">/FedoraRepo/text/chadwyck_evd/uvaGenText/tei/chevd_V1.0494.xml</field>
      <field name="date_indexed_facet">201909240354</field>
      <field name="date_text">1969</field>
      <field name="digital_collection_facet">UVa Text Collection</field>
      <field name="digital_collection_text">UVa Text Collection</field>
      <field name="digital_collection_facet">Chadwyck-Healey English Verse Drama</field>
      <field name="digital_collection_text">Chadwyck-Healey English Verse Drama</field>
      <field name="format_facet">Document</field>
      <field name="format_facet">Online</field>
      <field name="id">uva-lib:459212</field>
      <field name="language_facet">English</field>
      <field name="main_title_display">Mankind</field>
      <field name="repository_address_display">http://fedora-prod01.lib.virginia.edu:8080/fedora/get</field>
      <field name="shadowed_location_facet">VISIBLE</field>
      <field name="source_facet">Digital Library</field>
      <field name="subject_facet">English drama -- 20th century</field>
      <field name="subject_facet">Verse drama, English</field>
      <field name="subject_text">English drama -- 20th century</field>
      <field name="subject_text">Verse drama, English</field>
      <field name="title_display">Mankind</field>
      <field name="title_facet">mankind</field>
      <field name="title_sort_facet">mankind</field>
      <field name="title_text">Mankind</field>
      <field name="year_display">1969</field>
      <field name="year_facet">1969</field>
      <field name="year_multisort_i">1969</field>
      <field name="admin_meta_file_display">&lt;?xml version="1.0" encoding="UTF-8" ?&gt;</field>
      <field name="admin_meta_file_display">&lt;!DOCTYPE adminmeta</field>
      <field name="admin_meta_file_display">SYSTEM "http://text.lib.virginia.edu/dtd/admin/adminmeta.dtd"&gt;</field>
      <field name="admin_meta_file_display">&lt;adminmeta&gt;</field>
      <field name="admin_meta_file_display">&lt;pid&gt;uva-lib:459212&lt;/pid&gt;</field>
      <field name="admin_meta_file_display">&lt;adminrights&gt;</field>
      <field name="admin_meta_file_display">&lt;policy&gt;</field>
      <field name="admin_meta_file_display">&lt;access&gt;viva&lt;/access&gt;</field>
      <field name="admin_meta_file_display">&lt;/policy&gt;</field>
      <field name="admin_meta_file_display">&lt;/adminrights&gt;</field>
      <field name="admin_meta_file_display">&lt;technical&gt;</field>
      <field name="admin_meta_file_display">&lt;text&gt;</field>
      <field name="admin_meta_file_display">&lt;character encoding="UTF-8"/&gt;</field>
      <field name="admin_meta_file_display">&lt;mimetype&gt;text/xml&lt;/mimetype&gt;</field>
      <field name="admin_meta_file_display">&lt;markup&gt;</field>
      <field name="admin_meta_file_display">&lt;encoding label="xml" version="1.0"/&gt;</field>
      <field name="admin_meta_file_display">&lt;base label="TEI.2" type="DTD" version="P4" href="http://text.lib.virginia.edu/dtd/tei/tei-p4/tei2.dtd"&gt;</field>
      <field name="admin_meta_file_display">&lt;localmodification label="TEI.extensions.dtd" href="http://text.lib.virginia.edu/dtd/tei/uva-dl-tei/uva-dl-tei.dtd"/&gt;</field>
      <field name="admin_meta_file_display">&lt;localmodification label="TEI.extensions.ent" href="http://text.lib.virginia.edu/dtd/tei/uva-dl-tei/uva-dl-tei.ent"/&gt;</field>
      <field name="admin_meta_file_display">&lt;/base&gt;</field>
      <field name="admin_meta_file_display">&lt;/markup&gt;</field>
      <field name="admin_meta_file_display">&lt;/text&gt;</field>
      <field name="admin_meta_file_display">&lt;/technical&gt;</field>
      <field name="admin_meta_file_display">&lt;/adminmeta&gt;</field>
      <field name="desc_meta_file_display">&lt;?xml version="1.0" encoding="US-ASCII"?&gt;</field>
      <field name="desc_meta_file_display">&lt;!DOCTYPE descmeta</field>
      <field name="desc_meta_file_display">SYSTEM "http://text.lib.virginia.edu/dtd/descmeta/descmeta.dtd"&gt;</field>
      <field name="desc_meta_file_display">&lt;descmeta&gt;</field>
      <field name="desc_meta_file_display">&lt;pid&gt;uva-lib:459212&lt;/pid&gt;</field>
      <field name="desc_meta_file_display">&lt;mediatype type="text"&gt;</field>
      <field name="desc_meta_file_display">&lt;form scheme="uva-form"&gt;monograph&lt;/form&gt;</field>
      <field name="desc_meta_file_display">&lt;/mediatype&gt;</field>
      <field name="desc_meta_file_display">&lt;presentation&gt;</field>
      <field name="desc_meta_file_display">&lt;displayAgent/&gt;</field>
      <field name="desc_meta_file_display">&lt;sortAgent/&gt;</field>
      <field name="desc_meta_file_display">&lt;displayTitle&gt;Mankind&lt;/displayTitle&gt;</field>
      <field name="desc_meta_file_display">&lt;sortTitle&gt;mankind&lt;/sortTitle&gt;</field>
      <field name="desc_meta_file_display">&lt;displayDate&gt;1969&lt;/displayDate&gt;</field>
      <field name="desc_meta_file_display">&lt;sortDate&gt;1969&lt;/sortDate&gt;</field>
      <field name="desc_meta_file_display">&lt;/presentation&gt;</field>
      <field name="desc_meta_file_display">&lt;title type="main"&gt;Mankind&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;London, New York, Toronto&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Oxford University Press&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="publication"&gt;</field>
      <field name="desc_meta_file_display">&lt;date&gt;1969&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;identifier type="UVa Virgo ID"&gt;3873451-1001&lt;/identifier&gt;</field>
      <field name="desc_meta_file_display">&lt;identifier type="UVa Title Control Number"&gt;chv10494&lt;/identifier&gt;</field>
      <field name="desc_meta_file_display">&lt;language&gt;</field>
      <field name="desc_meta_file_display">&lt;authority scheme="http://www.loca.gov/standards/iso639-2/"&gt;ISO 639-2&lt;/authority&gt;eng&lt;/language&gt;</field>
      <field name="desc_meta_file_display">&lt;physdesc type="extent"/&gt;</field>
      <field name="desc_meta_file_display">&lt;subject scheme="LCSH"&gt;English drama -- 20th century&lt;/subject&gt;</field>
      <field name="desc_meta_file_display">&lt;subject scheme="LCSH"&gt;Verse drama, English&lt;/subject&gt;</field>
      <field name="desc_meta_file_display">&lt;covtime&gt;</field>
      <field name="desc_meta_file_display">&lt;timeinterval&gt;20th century&lt;/timeinterval&gt;</field>
      <field name="desc_meta_file_display">&lt;/covtime&gt;</field>
      <field name="desc_meta_file_display">&lt;surrogate&gt;</field>
      <field name="desc_meta_file_display">&lt;mediatype type="text"/&gt;</field>
      <field name="desc_meta_file_display">&lt;mimetype&gt;text/xml&lt;/mimetype&gt;</field>
      <field name="desc_meta_file_display">&lt;title type="main"&gt;Mankind&lt;/title&gt;</field>
      <field name="desc_meta_file_display">&lt;place&gt;</field>
      <field name="desc_meta_file_display">&lt;geogname&gt;Cambridge, England&lt;/geogname&gt;</field>
      <field name="desc_meta_file_display">&lt;/place&gt;</field>
      <field name="desc_meta_file_display">&lt;agent type="provider" form="corpname" role="publisher"&gt;</field>
      <field name="desc_meta_file_display">&lt;name&gt;Chadwyck-Healey Ltd.&lt;/name&gt;</field>
      <field name="desc_meta_file_display">&lt;/agent&gt;</field>
      <field name="desc_meta_file_display">&lt;time type="creation"&gt;</field>
      <field name="desc_meta_file_display">&lt;date&gt;1995&lt;/date&gt;</field>
      <field name="desc_meta_file_display">&lt;/time&gt;</field>
      <field name="desc_meta_file_display">&lt;rights type="copyright"&gt;Copyright©1995 Chadwyck-Healey Inc.&lt;/rights&gt;</field>
      <field name="desc_meta_file_display">&lt;rights type="access"&gt;Accessible to VIVA community only&lt;/rights&gt;</field>
      <field name="desc_meta_file_display">&lt;physdesc type="extent"&gt;ca. 79 kilobytes&lt;/physdesc&gt;</field>
      <field name="desc_meta_file_display">&lt;description type="note"&gt;Preliminaries omitted.&lt;/description&gt;</field>
      <field name="desc_meta_file_display">&lt;description type="note"&gt;Moralities.&lt;/description&gt;</field>
      <field name="desc_meta_file_display">&lt;description type="note"&gt;Preliminaries, introductory and editorial matter omitted.&lt;lb/&gt;The following plays have been taken from this source:&lt;/description&gt;</field>
      <field name="desc_meta_file_display">&lt;description type="note"&gt;Copyright (c) 1969 Early English Text Society. This text may not be reproduced, except for fair dealing purposes, without the express permission of Chadwyck-Healey and the copyright holder.&lt;/description&gt;</field>
      <field name="desc_meta_file_display">&lt;description type="note"&gt;Title: Mankind.</field>
      <field name="desc_meta_file_display">Genre: Moralities.</field>
      <field name="desc_meta_file_display">Date first published: 1450 ?</field>
      <field name="desc_meta_file_display">Date first performed: 1465–1470.&lt;/description&gt;</field>
      <field name="desc_meta_file_display">&lt;/surrogate&gt;</field>
      <field name="desc_meta_file_display">&lt;relationships&gt;</field>
      <field name="desc_meta_file_display">&lt;set code="UVA-LIB-Text"/&gt;</field>
      <field name="desc_meta_file_display">&lt;set code="CH-EnglVerseDrama"/&gt;</field>
      <field name="desc_meta_file_display">&lt;/relationships&gt;</field>
      <field name="desc_meta_file_display">&lt;/descmeta&gt;</field>
      <field name="fulltext">MANKIND</field>
      <field name="fulltext">SCENE I MERCY. The very fownder and begynner of owr fyrst creacyon Amonge ws synfull wrechys he oweth to be magnyfyede, Þat for owr dysobedyenc he hade non indygnacyon To sende hys own son to be torn and crucyfyede. Owr obsequyouse seruyce to hym xulde be aplyede, Where he was lorde of all and made all thynge of nought, For þe synnfull synnere to hade hym revyuyde And for hys redempcyon sett hys own son at nought. Yt may be seyde and veryfyede, mankynde was dere bought. By þe pytuose deth of Jhesu he hade hys remedye. He was purgyde of hys defawte þat wrechydly hade wrought By hys gloryus passyon, þat blyssyde lauatorye. O souerence, I beseche yow yowr condycyons to rectyfye Ande wyth humylite and reuerence to haue a remocyon To þis blyssyde prynce þat owr nature doth gloryfye, Þat ?e may be partycypable of hys retribucyon. I haue be þe very mene for yowr restytucyon. Mercy ys my name, þat mornyth for yowr offence. Dyverte not yowrsylffe in tyme of temtacyon, Þat ?e may be acceptable to Gode at yowr goyng hence. Þe grett mercy of Gode, þat ys of most preemmynence, Be medyacyon of Owr Lady þat ys euer habundante To þe synfull creature þat wyll repent hys neclygence. I prey Gode at yowr most nede þat mercy be yowr defendawnte. In goode werkys I awyse yow, souerence, to be perseuerante To puryfye yowr sowlys, þat þei be not corupte; For yowr gostly enmy wyll make hys avaunte, Yowr goode condycyons yf he may interrupte. O ?e souerens þat sytt and ?e brothern þat stonde ryght wppe, Pryke not yowr felycytes in thyngys transytorye. Beholde not þe erth, but lyfte yowr ey wppe. Se how þe hede þe members dayly do magnyfye. Who ys þe hede forsoth I xall yow certyfye: I mene Owr Sauyowr, þat was lykynnyde to a lambe; Ande hys sayntys be þe members þat dayly he doth satysfye Wyth þe precyose reuer þat runnyth from hys wombe. Ther ys non such foode, be water nor by londe, So precyouse, so gloryouse, so nedefull to owr entent, For yt hath dyssoluyde mankynde from þe bytter bonde Of þe mortall enmye, þat vemynousse serpente, From þe wyche Gode preserue yow all at þe last jugement! For sekyrly þer xall be a streyt examynacyon, The corn xall be sauyde, þe chaffe xall be brente. I besech yow hertyly, haue þis premedytacyon. MYSCHEFFE. I beseche yow hertyly, leue yowr calcacyon. Leue yowr chaffe, leue yowr corn, leue yowr dalyacyon. Yowr wytt ys lytyll, yowr hede ys mekyll, ?e are full of predycacyon. But, ser, I prey þis questyon to claryfye: Mysse-masche, dryff-draff, Sume was corn and sume was chaffe, My dame seyde my name was Raffe; Onschett yowr lokke and take an halpenye. MERCY. Why com ?e hethyr, broþer? ?e were not dysyryde. MYSCHEFF. For a wynter corn-threscher, ser, I haue hyryde, Ande ?e sayde þe corn xulde be sauyde and þe chaff xulde be feryde, Ande he prouyth nay, as yt schewth be þis werse: ‘Corn seruit bredibus, chaffe horsibus, straw fyrybusque.’ Thys ys as moche to say, to yowr leude wndyrstondynge, As þe corn xall serue to brede at þe nexte bakynge. ‘Chaff horsybus et reliqua,’ The chaff to horse xall be goode provente, When a man ys forcolde þe straw may be brent, And so forth, et cetera. MERCY. Avoyde, goode broþer! ?e ben culpable To interrupte thus my talkyng delectable. MYSCHEFF. Ser, I haue noþer horse nor sadyll, Therfor I may not ryde. MERCY. Hye yow forth on fote, brother, in Godys name! MYSCHEFF. I say, ser, I am cumme hedyr to make yow game. ?et bade ?e me not go out in þe Deullys name Ande I wyll abyde. NEW GYSE. Ande how, mynstrellys, pley þe comyn trace! Ley on wyth þi ballys tyll hys bely breste! NOUGHT. I putt case I breke my neke: how than? NEW GYSE. I gyff no force, by Sent Tanne! NOWADAYS. Leppe about lyuely! þou art a wyght man. Lett ws be mery wyll we be here! NOUGHT. Xall I breke my neke to schew yow sporte? NOWADAYS. Therfor euer be ware of þi reporte. NOUGHT. I beschrew ye all! Her ys a schrewde sorte. Haue þeratt þen wyth a mery chere! Her þei daunce. MERCY seyth: Do wey, do wey þis reull, sers! do wey! NOWADAYS. Do wey, goode Adam? do wey? Thys ys no parte of þi pley. NOUGHT. ?ys, mary, I prey yow, for I loue not þis rewelynge. Cum forth, goode fader, I yow prey! Be a lytyll ?e may assay. Anon of wyth yowr clothes, yf ?e wyll play. Go to! for I haue hade a praty scottlynge. MERCY. Nay, brother, I wyll not daunce. NEW GYSE. Yf ?e wyll, ser, my brother wyll make yow to prawnce. NOWADAYS. Wyth all my herte, ser, yf I may yow avaunce. ?e may assay be a lytyll trace. NOUGHT. ?e, ser, wyll ?e do well, Trace not wyth þem, be my cownsell, For I haue tracyed sumwhat to fell; I tell yt ys a narow space. But, ser, I trow of ws thre I herde yow speke. NEW GYSE. Crystys curse hade þerfor, for I was in slepe. NOWADAYS. And I hade þe cuppe in my honde, redy to goo to met. Therfor, ser, curtly, grett yow well. MERCY. Few wordys, few and well sett! NEW GYSE. Ser, yt ys þe new gyse and þe new jett. Many wordys and schortely sett, Thys ys þe new gyse, euery-dele. MERCY. Lady, helpe! how wrechys delyte in þer synfull weys! NOWADAYS. Say not ageyn þe new gyse nowadays! Þou xall fynde ws schrewys at all assays. Be ware! ?e may son lyke a bofett. MERCY. He was well occupyede þat browte yow brethern. NOUGHT. I harde yow call ‘New Gyse, Nowadays, Nought,’ all þes thre togethere. Yf ?e sey þat I lye, I xall make yow to slyther. Lo, take yow here a trepett! MERCY. Say me yowr namys, I know yow not. NEW GYSE. New Gyse, I. NOWADAYS. I, Nowadays. NOUGHT. I, Nought. MERCY. Be Jhesu Cryst þat me dere bowte ?e betray many men. NEW GYSE. Betray! nay, nay, ser, nay, nay! We make them both fresch and gay. But of yowr name, ser, I yow prey, That we may yow ken. MERCY. Mercy ys my name by denomynacyon. I conseyue ?e haue but a lytyll fauour in my communycacyon. NEW GYSE. Ey, ey! yowr body ys full of Englysch Laten. I am aferde yt wyll brest. ‘Prauo te’, quod þe bocher onto me When I stale a leg a motun. ?e are a stronge cunnyng clerke. NOWADAYS. I prey yow hertyly, worschyppull clerke, To haue þis Englysch mad in Laten: ‘I haue etun a dyschfull of curdys, Ande I haue schetun yowr mowth full of turdys.’ Now opyn yowr sachell wyth Laten wordys Ande sey me þis in clerycall manere! Also I haue a wyf, her name ys Rachell; Betuyx her and me was a gret batell; Ande fayn of yow I wolde here tell Who was þe most master. NOUGHT. Thy wyf Rachell, I dare ley twenti lyse. NOWADAYS. Who spake to þe, foll? þou art not wyse! Go and do þat longyth to þin offyce: Osculare fundamentum! NOUGHT. Lo, master, lo, here ys a pardon bely-mett. Yt ys grawntyde of Pope Pokett, Yf ?e wyll putt yowr nose in hys wyffys sokett, ?e xall haue forty days of pardon. MERCY. Thys ydyll language ?e xall repent. Out of þis place I wolde ?e went. NEW GYSE. Goo we hens all thre wyth on assent. My fadyr ys yrke of owr eloquence. Þerfor I wyll no lenger tary. Gode brynge yow, master, and blyssyde Mary To þe number of þe demonycall frayry! NOWADAYS. Cum wynde, cum reyn, Thow I cumme neuer ageyn! Þe Deull put out both yowr eyn! Felouse, go we hens tyght. NOUGHT. Go we hens, a deull wey! Here ys þe dore, her ys þe wey. Farwell, jentyll Jaffrey, I prey Gode gyf yow goode nyght! Exiant simul. Cantent MERCY. Thankyde be Gode, we haue a fayer dylyuerance Of þes thre onthryfty gestys. They know full lytyll what ys þer ordynance. I preue by reson þei be wers þen bestys: A best doth after hys naturall instytucyon; ?e may conseyue by there dysporte and behauour, Þer joy ande delyte ys in derysyon Of her owyn Cryste to hys dyshonur. Thys condycyon of leuyng, yt ys prejudycyall; Be ware þerof, yt ys wers þan ony felony or treson. How may yt be excusyde befor þe Justyce of all When for euery ydyll worde we must ?elde a reson? They haue grett ease, þerfor þei wyll take no thought. But how þen when þe angell of hewyn xall blow þe trumpe Ande sey to þe transgressors þat wykkydly hath wrought, ‘Cum forth onto yowr Juge and ?elde yowr acownte’? Then xall I, Mercy, begyn sore to wepe; Noþer comfort nor cownsell þer xall non be hade; But such as þei haue sowyn, such xall þei repe. Þei be wanton now, but þen xall þei be sade. The goode new gyse nowadays I wyll not dysalow. I dyscomende þe vycyouse gyse; I prey haue me excusyde, I nede not to speke of yt, yowr reson wyll tell it yow. Take þat ys to be takyn and leue þat ys to be refusyde. MANKYNDE. Of þe erth and of þe cley we haue owr propagacyon. By þe prouydens of Gode þus be we deryvatt, To whos mercy I recomende þis holl congrygacyon: I hope onto hys blysse ye be all predestynatt. Euery man for hys degre I trust xall be partycypatt, Yf we wyll mortyfye owr carnall condycyon Ande owr voluntarye dysyres, þat euer be pervercyonatt, To renunce þem and yelde ws wnder Godys provycyon. My name ys Mankynde. I haue my composycyon Of a body and of a soull, of condycyon contrarye. Betwyx þem tweyn ys a grett dyvisyon; He þat xulde be subjecte, now he hath þe victory. Thys ys to me a lamentable story To se my flesch of my soull to haue gouernance. Wher þe goodewyff ys master, þe goodeman may be sory. I may both syth and sobbe, þis ys a pytuose remembrance. O thou my soull, so sotyll in thy substance, Alasse, what was þi fortune and þi chaunce To be assocyat wyth my flesch, þat stynkyng dungehyll? Lady, helpe! Souerens, yt doth my soull myche yll To se þe flesch prosperouse and þe soull trodyn wnder fote. I xall go to yondyr man and asay hym I wyll. I trust of gostly solace he wyll be my bote. All heyll, semely father! ?e be welcom to þis house. Of þe very wysdam ?e haue partycypacyon. My body wyth my soull ys euer querulose. I prey yow, for sent charyte, of yowr supportacyon. I beseche yow hertyly of yowr gostly comforte. I am onstedfast in lywynge; my name ys Mankynde. My gostly enmy þe Deull wyll haue a grett dysporte In synfull gydynge yf he may se me ende. MERCY. Cryst sende yow goode comforte! ?e be welcum, my frende. Stonde wppe on yowr fete, I prey yow aryse. My name ys Mercy; ?e be to me full hende. To eschew vyce I wyll yow avyse. MANKYNDE. O Mercy, of all grace and vertu ?e are þe well, I haue herde tell of ryght worschyppfull clerkys. ?e be aproxymatt to Gode and nere of hys consell. He hat instytut you aboue all hys werkys. O, yowr louely wordys to my soull are swetere þen hony. MERCY. The temptacyon of þe flesch ?e must resyst lyke a man, For þer ys euer a batell betwyx þe soull and þe body: ‘Vita hominis est milicia super terram.’ Oppresse yowr gostly enmy and be Crystys own knyght. Be neuer a cowarde ageyn yowr aduersary. Yf ?e wyll be crownyde, ?e must nedys fyght. Intende well and Gode wyll be yow adjutory. Remember, my frende, þe tyme of contynuance. So helpe me Gode, yt ys but a chery tyme. Spende yt well; serue Gode wyth hertys affyance. Dystempure not yowr brayn wyth goode ale nor wyth wyn. Mesure ys tresure. Y forbyde yow not þe vse. Mesure yowrsylf euer; be ware of excesse. Þe superfluouse gyse I wyll þat ?e refuse, When nature ys suffysyde, anon þat ?e sese. Yf a man haue an hors and kepe hym not to hye, He may then reull hym at hys own dysyere. Yf he be fede ouerwell he wyll dysobey Ande in happe cast his master in þe myre. NEW GYSE. ?e sey trew, ser, ?e are no faytour. I haue fede my wyff so well tyll sche ys my master. I haue a grett wonde on my hede, lo! and þeron leyth a playster, Ande anoþer þer I pysse my peson. Ande my wyf were yowr hors, sche wolde yow all to-banne. ?e fede yowr hors in mesure, ?e are a wyse man. I trow, and ?e were þe kyngys palfreyman, A goode horse xulde be gesunne. MANKYNDE. Wher spekys þis felow? Wyll he not com nere? MERCY. All to son, my brother, I fere me, for yow. He was here ryght now, by hym þat bowte me dere, Wyth oþer of hys felouse; þei kan moche sorow. They wyll be here ryght son, yf I owt departe. Thynke on my doctryne; yt xall be yowr defence. Lerne wyll I am here, sett my wordys in herte. Wythin a schorte space I must nedys hens. NOWADAYS. Þe sonner þe leuer, and yt be ewyn anon! I trow yowr name ys Do Lytyll, ?e be so long fro hom. Yf ?e wolde go hens, we xall cum euerychon, Mo þen a goode sorte. ?e haue leve, I dare well say. When ?e wyll, go forth yowr wey. Men haue lytyll deynte of yowr pley Because ?e make no sporte. NOUGHT. Yowr potage xall be forcolde, ser; when wyll ?e go dyn? I haue sen a man lost twenti noblys in as lytyll tyme; ?et yt was not I, be Sent Qwyntyn, For I was neuer worth a pottfull a wortys sythyn I was born. My name ys Nought. I loue well to make mery. I haue be sethen wyth þe comyn tapster of Bury And pleyde so longe þe foll þat I am ewyn wery. ?yt xall I be þer ageyn to-morn. MERCY. I haue moche care for yow, my own frende. Yowr enmys wyll be here anon, þei make þer avaunte. Thynke well in yowr hert, yowr name ys Mankynde; Be not wnkynde to Gode, I prey yow be hys seruante. Be stedefast in condycyon; se ?e be not varyant. Lose not thorow foly þat ys bowte so dere. Gode wyll proue yow son; ande yf þat ?e be constant, Of hys blysse perpetuall ?e xall be partener. ?e may not haue yowr intent at yowr fyrst dysyere. Se þe grett pacyence of Job in tribulacyon; Lyke as þe smyth trieth ern in þe feere, So was he triede by Godys vysytacyon. He was of yowr nature and of yowr fragylyte; Folow þe steppys of hym, my own swete son, Ande sey as he seyde in yowr trobyll and aduersyte: ‘Dominus dedit, Dominus abstulit; sicut sibi placuit, ita factum est; nomen Domini benedictum!’ Moreouer, in specyall I gyue yow in charge, Be ware of New Gyse, Nowadays, and Nought. Nyse in þer aray, in language þei be large; To perverte yowr condycyons all þe menys xall be sowte. Gode son, intromytt not yowrsylff in þer cumpeny. Þei harde not a masse þis twelmonyth, I dare well say. Gyff them non audyence; þei wyll tell yow many a lye. Do truly yowr labure and kepe yowr halyday. Be ware of Tytivillus, for he lesyth no wey, Þat goth invysybull and wyll not be sen. He wyll ronde in yowr ere and cast a nett befor yowr ey. He ys worst of þem all; Gode lett hym neuer then! Yf ?e dysples Gode, aske mercy anon, Ellys Myscheff wyll be redy to brace yow in hys brydyll. Kysse me now, my dere darlynge. Gode schelde yow from yowr fon! Do truly yowr labure and be neuer ydyll. The blyssynge of Gode be wyth yow and wyth all þes worschyppull men! MANKYNDE. Amen, for sent charyte, amen! Now blyssyde be Jhesu! my soull ys well sacyatt Wyth þe mellyfluose doctryne of þis worschyppfull man. The rebellyn of my flesch now yt ys superatt, Thankynge be Gode of þe commynge þat I kam. Her wyll I sytt and tytyll in þis papyr The incomparable astat of my promycyon. Worschypfull souerence, I haue wretyn here The gloryuse remembrance of my nobyll condycyon. To haue remos and memory of mysylff þus wretyn yt ys, To defende me from all superstycyus charmys: ‘Memento, homo, quod cinis es et in cinerem reuerteris.’ Lo, I ber on my bryst þe bagge of myn armys. NEW GYSE. The wether ys colde, Gode sende ws goode ferys! ‘Cum sancto sanctus eris et cum peruerso peruerteris.’ ‘Ecce quam bonum et quam jocundum,’ quod þe Deull to þe frerys, ‘Habitare fratres in vnum.’ MANKYNDE. I her a felow speke; wyth hym I wyll not mell. Thys erth wyth my spade I xall assay to delffe. To eschew ydullnes, I do yt myn own selffe. I prey Gode sende yt hys fusyon! NOWADAYS. Make rom, sers, for we haue be longe! We wyll cum gyf yow a Crystemes songe. NOUGHT. Now I prey all þe yemandry þat ys here To synge wyth ws wyth a mery chere: Yt ys wretyn wyth a coll, yt ys wretyn wyth a cole, NEW GYSE and NOWADAYS. Yt ys wretyn wyth a colle, yt ys wretyn wyth a colle, NOUGHT. He þat schytyth wyth hys hoyll, he þat schytyth wyth hys hoyll, NEW GYSE, NOWADAYS. He þat schytyth wyth hys hoyll, he þat schytyth with his hoyll, NOUGHT. But he wyppe hys ars clen, but he wyppe hys ars clen, NEW GYSE, NOWADAYS. But he wype hys ars clen, but he wype his ars clen, NOUGHT. On hys breche yt xall be sen, on hys breche yt xall be sen. NEW GYSE, NOWADAYS. On hys breche yt xall be sen, on hys breche yt xall be sen. Cantant OMNES. Hoylyke, holyke, holyke! holyke, holyke, holyke! NEW GYSE. Ey, Mankynde, Gode spede yow wyth yowr spade! I xall tell yow of a maryage: I wolde yowr mowth and hys ars þat þis made Wer maryede junctly together. MANKYNDE. Hey yow hens, felouse, wyth bredynge. Leue yowr derysyon and yowr japyng. I must nedys labure, yt ys my lyvynge. NOWADAYS. What, ser, we cam but lat hethyr. Xall all þis corn grow here Þat ?e xall haue þe nexte ?er? Yf yt be so, corn hade nede be dere, Ellys ?e xall haue a pore lyffe. NOUGHT. Alasse, goode fadere, þis labor fretyth yow to þe bon. But for yowr croppe I take grett mone. ?e xall neuer spende yt alonne; I xall assay to geett yow a wyffe. How many acres suppose ?e here by estymacyon? NEW GYSE. Ey, how ?e turne þe erth wppe and down! I haue be in my days in many goode town ?ett saw I neuer such another tyllynge. MANKYNDE. Why stonde ye ydyll? Yt ys pety þat ?e were born! NOWADAYS. We xall bargen wyth yow and noþer moke nor scorne. Take a goode carte in herwest and lode yt wyth yowr corne, Ande what xall we gyf yow for þe levynge? NOUGHT. He ys a goode starke laburrer, he wolde fayn do well. He hath mett wyth þe goode man Mercy in a schroude sell. For all þis he may haue many a hungry mele. ?yt woll ?e se he ys polytyke. Here xall be goode corn, he may not mysse yt; Yf he wyll haue reyn he may ouerpysse yt; Ande yf he wyll haue compasse he may ouerblysse yt A lytyll wyth hys ars lyke. MANKYNDE. Go and do yowr labur! Gode lett yow neuer the! Or wyth my spade I xall yow dynge, by þe Holy Trinyte! Haue ?e non other man to moke, but euer me? ?e wolde haue me of yowr sett? Hye yow forth lyuely, for hens I wyll yow dryffe. NEW GYSE. Alas, my jewellys! I xall be schent of my wyff! NOWADAYS. Alasse! and I am lyke neuer for to thryue, I haue such a buffett. MANKYNDE. Hens I sey, New Gyse, Nowadays, and Nowte! Yt was seyde beforn, all þe menys xuld be sought To perverte my condycyons and brynge me to nought. Hens, thevys! ?e haue made many a lesynge. NOUGHT. Marryde I was for colde, but now am I warme. ?e are ewyll avysyde, ser, for ?e haue don harme. By cokkys body sakyrde, I haue such a peyn in my arme I may not chonge a man a ferthynge. MANKYNDE. Now I thanke Gode, knelynge on my kne. Blyssyde be hys name! he ys of hye degre. By þe subsyde of hys grace þat he hath sente me Thre of myn enmys I haue putt to flyght. ?yt þis instrument, souerens, ys not made to defende. Dauide seyth, ‘Nec in hasta nec in gladio saluat Dominus.’ NOUGHT. No, mary, I beschrew yow, yt ys in spadibus. Therfor Crystys curse cum on yowr hedybus To sende yow lesse myght! Exiant MANKYNDE. I promytt yow þes felouse wyll no more cum here, For summe of þem, certenly, were summewhat to nere. My fadyr Mercy avysyde me to be of a goode chere Ande agayn my enmys manly for to fyght. I xall convycte þem, I hope, euerychon. ?et I say amysse, I do yt not alon. Wyth þe helpe of þe grace of Gode I resyst my fon Ande þer malycyuse herte. Wyth my spade I wyll departe, my worschyppull souerence, Ande lyue euer wyth labure to corecte my insolence. I xall go fett corn for my londe; I prey yow of pacyence; Ryght son I xall reverte.</field>
      <field name="fulltext">SCENE II MYSCHEFF. Alas, alasse, þat euer I was wrought! Alasse þe whyll, I wers þen nought! Sythyn I was here, by hym þat me bought, I am wtterly ondon! I, Myscheff, was here at þe begynnynge of þe game Ande arguyde wyth Mercy, Gode gyff hym schame! He hath taught Mankynde, wyll I haue be vane, To fyght manly ageyn hys fon. For wyth hys spade, þat was hys wepyn, Neu Gyse, Nowadays, Nought hath all to-beton. I haue grett pyte to se þem wepyn. Wyll ?e lyst? I here þem crye. Clamant Alasse, alasse! cum hether, I xall be yowr borow. Alac, alac! ven, ven! cum hethere wyth sorowe! Pesse, fayer babys, ?e xall haue a nappyll to-morow! Why grete ?e so, why? NEU GYSE. Alasse, master, alasse, my privyte! MYSCHEFF. A, wher? alake! fayer babe, ba me! Abyde! to son I xall yt se. NOWADAYS. Here, here, se my hede, goode master! MYSCHEFF. Lady, helpe! sely darlynge, ven, ven! I xall helpe þe of þi peyn; I xall smytt of þi hede and sett yt on agayn. NOUGHT. By owr Lady, ser, a fayer playster! Wyll ?e of wyth hys hede! Yt ys a schreude charme! As for me, I haue non harme. I were loth to forbere myn arme. ?e pley in nomine patris, choppe! NEU GYSE. ?e xall not choppe my jewellys, and I may. NOWADAYS. ?e, Cristys crose, wyll ?e smyght my hede awey? Ther wer on and on! Oute! ?e xall not assay. I myght well be callyde a foppe. MYSCHEFF. I kan choppe yt of and make yt agayn. NEW GYSE. I hade a schreude recumbentibus but I fele no peyn. NOWADAYS. Ande my hede ys all saue and holl agayn. Now towchynge þe mater of Mankynde, Lett ws haue an interleccyon, sythen ?e be cum hethere. Yt were goode to haue an ende. MYSCHEFF. How, how, a mynstrell! Know ?e ony out? NOUGHT. I kan pype in a Walsyngham wystyll, I, Nought, Nought. MYSCHEFF. Blow apase, and þou xall bryng hym in wyth a flewte. TYTIVILLUS. I com wyth my leggys wnder me. MYSCHEFF. How, Neu Gyse, Nowadays, herke or I goo! When owr hedys wer togethere I spake of si dedero. NEU GYSE. ?e, go þi wey! We xall gaþer mony onto, Ellys þer xall no man hym se. Now gostly to owr purpos, worschypfull souerence, We intende to gather mony, yf yt plesse yowr neclygence, For a man wyth a hede þat ys of grett omnipotens. NOWADAYS. Kepe yowr tayll, in goodness I prey yow, goode broþer! He ys a worschyppull man, sers, sauyng yowr reuerens. He louyth no grotys, nor pens of to pens. Gyf ws rede reyallys yf ?e wyll se hys abhomynabull presens. NEW GYSE. Not so! ?e þat mow not pay þe ton, pay þe toþer. At þe goodeman of þis house fyrst we wyll assay. Gode blysse yow, master! ?e say as yll, ?et ?e wyll not sey nay. Lett ws go by and by and do þem pay. ?e pay all alyke; well mut ?e fare! NOUGHT. I sey, New Gyse, Nowadays: ‘Estis vos pecuniatus?’ I haue cryede a fayer wyll, I beschrew yowr patus! NOWADAYS. Ita vere, magister. Cumme forth now yowr gatus! He ys a goodly man, sers; make space and be ware! TITIVILLUS. Ego sum dominancium dominus and my name ys Titivillus. ?e þat haue goode hors, to yow I sey caueatis! Here ys an abyll felyschyppe to tryse hem out at yowr gatys. Loquitur ad NEW GYSE: Ego probo sic: ser New Gys, lende me a peny! NEW GYSE. I haue a grett purse, ser, but I haue no monay. By þe masse, I fayll to farthyngys of an halpeny; ?yt hade I ten pound þis nyght þat was. TITYUILLUS loquitur ad NOWADAYS. What ys in þi purse? þou art a stout felow. NOWADAYS. Þe Deull haue the qwytt! I am a clen jentyllman. I prey Gode I be neuer wers storyde þen I am. Yt xall be otherwyse, I hope, or þis nyght passe. TYTIVILLUS loquitur ad NOUGHT. Herke now! I say þou hast many a peny. NOUGHT. Non nobis, domine, non nobis, by Sent Deny! Þe Deull may daunce in my purse for ony peny; Yt ys as clen as a byrdys ars. TITIVILLUS. Now I say ?et ageyn, caueatis! Her ys an abyll felyschyppe to tryse hem out of yowr gatys. Now I sey, New Gyse, Nowadays, and Nought, Go and serche þe contre, anon yt be sow?te, Summe here, summe þer; what yf ?e may cache ow?te? Yf ?e fayll of hors, take what ?e may ellys. NEW GYSE. Then speke to Mankynde for þe recumbentibus of my jewellys. NOWADAYS. Remember my brokyn hede in þe worschyppe of þe fyve vowellys. NOUGHT. ?e, goode ser, and þe sytyca in my arme. TITYUILLUS. I know full well what Mankynde dyde to yow. Myschyff hat informyde of all þe matere thorow. I xall venge yowr quarell, I make Gode avow. Forth, and espye were ?e may do harme. Take William Fyde, yf ?e wyll haue ony mo. I sey, New Gyse, wethere art þou avysyde to go? NEW GYSE. Fyrst I xall begyn at Master Huntyngton of Sauston, Fro thens I xall go to Wylliam Thurlay of Hauston, Ande so forth to Pycharde of Trumpyngton. I wyll kepe me to þes thre. NOWADAYS. I xall goo to Wyllyham Baker of Waltom, To Rycherde Bollman of Gayton; I xall spare Master Woode of Fullburn, He ys a noli me tangere. NOUGHT. I xall goo to Wyllyam Patryke of Massyngham, I xall spare Master Alyngton of Botysam Ande Hamonde of Soffeham, For drede of in manus tuas qweke. Felous, cum forth, and go we hens togethyr. NEU GYSE. Syth we xall go, lett ws be well ware wethere. If we may be take, we com no more hethyr. Lett ws con well owr neke-verse, þat we haue not a cheke. TITYVILLUS. Goo yowr wey, a deull wey, go yowr wey all! I blysse yow wyth my lyfte honde: foull yow befall! Com agayn, I werne, as son as I yow call, And brynge yowr avantage into þis place. To speke wyth Mankynde I wyll tary here þis tyde Ande assay hys goode purpose for to sett asyde. Þe goode man Mercy xall no lenger be hys gyde. I xall make hym to dawnce anoþer trace. Euer I go invysybull, yt ys my jett, Ande befor hys ey þus I wyll hange my nett To blench hys syght; I hope to haue hys fote-mett. To yrke hym of hys labur I xall make a frame. Thys borde xall be hyde wnder þe erth preuely; Hys spade xall enter, I hope, onredyly; Be þen he hath assayde, he xall be very angry Ande lose hys pacyens, peyn of schame. I xall menge hys corne wyth drawke and wyth durnell; Yt xall not be lyke to sow nor to sell. Yondyr he commyth; I prey of cownsell. He xall wene grace were wane. MANKYND. Now Gode of hys mercy sende ws of hys sonde! I haue brought sede here to sow wyth my londe. Qwyll I ouerdylew yt, here yt xall stonde. In nomine Patris et Filii et Spiritus Sancti now I wyll begyn. Thys londe ys so harde yt makyth wnlusty and yrke. I xall sow my corn at wynter and lett Gode werke. Alasse, my corn ys lost! here ys a foull werke! I se well by tyllynge lytyll xall I wyn. Here I gyff wppe my spade for now and for euer. Here TITIVILLUS goth out wyth þe spade To occupye my body I wyll not put me in deuer. I wyll here my ewynsonge here or I dysseuer. Thys place I assyng as for my kyrke. Here in my kerke I knell on my kneys. Pater noster qui es in celis. TYTYVILLUS. I promes yow I haue no lede on my helys. I am here ageyn to make þis felow yrke. Qwyst! pesse! I xall go to hys ere and tytyll þerin. A schorte preyere thyrlyth hewyn; of þi preyere blyn. Þou art holyer þen euer was ony of þi kyn. Aryse and avent þe! nature compellys. MANKYND. I wyll into þi ?erde, souerens, and cum ageyn son. For drede of þe colyke and eke of þe ston I wyll go do þat nedys must be don. My bedys xall be here for whosummeuer wyll ellys. Exiat TITYUILLUS. Mankynde was besy in hys prayere, ?et I dyde hym aryse. He ys conveyde, be Cryst, from hys dyvyn seruyce. Wethere ys he, trow ?e? Iwysse I am wonder wyse; I haue sent hym forth to schyte lesynges. Yff ?e haue ony syluer, in happe pure brasse, Take a lytyll powder of Parysch and cast ouer hys face, Ande ewyn in þe howll-flyght let hym passe. Titivillus kan lerne yow many praty thyngys. I trow Mankynde wyll cum ageyn son, Or ellys I fere me ewynsonge wyll be don. Hys bedys xall be trysyde asyde, and þat anon. ?e xall a goode sport yf ?e wyll abyde. Mankynde cummyth ageyn, well fare he! I xall answere hym ad omnia quare. Ther xall be sett abroche a clerycall mater. I hope of hys purpose to sett hym asyde. MANKYND. Ewynsong hath be in þe saynge, I trow, a fayer wyll. I am yrke of yt; yt ys to longe be on myle. Do wey! I wyll no more so oft ouer þe chyrche-style. Be as be may, I xall do anoþer. Of labure and preyer, I am nere yrke of both; I wyll no more of yt, thow Mercy be wroth. My hede ys very heuy, I tell yow forsoth. I xall slepe full my bely and he wore my broþer. TITYVILLUS. Ande euer ?e dyde, for me kepe now yowr sylence. Not a worde, I charge yow, peyn of forty pens. A praty game xall be scheude yow or ?e go hens. ?e may here hym snore; he ys sade aslepe. Qwyst! pesse! þe Deull ys dede! I xall goo ronde in hys ere. Alasse, Mankynde, alasse! Mercy stown a mere! He ys runn away fro hys master, þer wot no man where; Moreouer, he stale both a hors and a nete. But ?et I herde sey he brake hys neke as he rode in Fraunce; But I thynke he rydyth on þe galouse, to lern for to daunce, Bycause of hys theft, þat ys hys gouernance. Trust no more on hym, he ys a marryde man. Mekyll sorow wyth þi spade beforn þou hast wrought. Aryse and aske mercy of Neu Gyse, Nowadays, and Nought. Þei cun avyse þe for þe best; lett þer goode wyll be sought. Ande þi own wyff brethell, and take þe a lemman. Farwell, euerychon! for I haue don my game, For I haue brought Mankynde to myscheff and to schame. MANKYND. Whope who! Mercy hath brokyn hys neke-kycher, avows, Or he hangyth by þe neke hye wppon þe gallouse. Adew, fayer masters! I wyll hast me to þe ale-house Ande speke wyth New Gyse, Nowadays and Nought And geett me a lemman wyth a smattrynge face. NEW GYSE. Make space, for cokkys body sakyrde, make space! A ha! well ouerron! Gode gyff hym ewyll grace! We were nere Sent Patrykes wey, by hym þat me bought. I was twychyde by þe neke; þe game was begunne. A grace was, þe halter brast asonder: ecce signum! The halff ys abowte my neke; we hade a nere rune! ‘Beware,’ quod þe goodewyff when sche smot of here husbondys hede, ‘beware!’ Myscheff ys a convicte, for he coude hys neke-verse. My body gaff a swynge when I hynge wppon þe casse. Alasse, he wyll hange such a lyghly man, and a fers, For stelynge of an horse, I prey Gode gyf hym care! Do wey þis halter! What deull doth Mankynde here, wyth sorow! Alasse, how my neke ys sore, I make avowe! MANKYND. ?e be welcom, Neu Gyse! Ser, what chere wyth yow? NEW GYSE. Well ser, I haue no cause to morn. MANKYND. What was þat abowte yowr neke, so Gode yow amende? NEU GYSE. In feyth, Sent Audrys holy bende. I haue a lytyll dyshes, as yt plesse Gode to sende, Wyth a runnynge ryngeworme. NOWADAYS. Stonde arom, I prey þe, broþer myn! I haue laburryde all þis nyght; wen xall we go dyn? A chyrche her besyde xall pay for ale, brede, and wyn. Lo, here ys stoff wyll serue. NEU GYSE. Now by þe holy Mary, þou art better marchande þen I! NOUGHT. Avante, knawys, lett me go by! I kan not geet and I xulde sterue. MYSCHEFF. Here cummyth a man of armys! Why stonde ?e so styll? Of murder and manslawter I haue my bely-fyll. NOWADAYS. What, Myscheff, haue ?e ben in presun? And yt be yowr wyll, Me semyth ?e haue scoryde a peyr of fetters. MYSCHEFF. I was chenyde by þe armys: lo, I haue þem here. The chenys I brast asundyr and kyllyde þe jaylere, ?e, ande hys fayer wyff halsyde in a cornere; A, how swetly I kyssyde þe swete mowth of hers! When I hade do, I was myn ow?n bottler; I brought awey wyth me both dysch and dublere. Here ys anow for me; be of goode chere! ?et well fare þe new chesance! MANKYNDE. I aske mercy of New Gyse, Nowadays, and Nought. Onys wyth my spade I remember þat I faught. I wyll make yow amendys yf I hurt yow ought Or dyde ony grevaunce. NEW GYSE. What a deull lykyth þe to be of þis dysposycyon? MANKYNDE. I drempt Mercy was hange, þis was my vysyon, Ande þat to yow thre I xulde haue recors and remocyon. Now I prey yow hertyly of yowr goode wyll. I crye yow mercy of all þat I dyde amysse. NOWADAYS. I sey, New Gys, Nought, Tytivillus made all þis: As sekyr as Gode ys in hewyn, so yt ys. NOUGHT. Stonde wppe on yowr feet! why stonde ?e so styll? NEU GYSE. Master Myscheff, we wyll yow exort Mankyndys name in yowr bok for to report. MYSCHEFF. I wyll not so; I wyll sett a corte. Nowadays, mak proclamacyon, And do yt sub forma jurys, dasarde! NOWADAYS. Oyyt! Oy?yt! Oyet! All manere of men and comun women To þe cort of Myschyff othere cum or sen! Mankynde xall retorn; he ys on of owr men. MYSCHEFF. Nought, cum forth, þou xall be stewerde. NEW GYSE. Master Myscheff, hys syde gown may be tolde. He may haue a jakett þerof, and mony tolde. MANKYNDE. I wyll do for þe best, so I haue no colde. Holde, I prey yow, and take yt wyth yow. Ande let me haue yt ageyn in ony wyse. NEW GYSE. I promytt yow a fresch jakett after þe new gyse. MANKYNDE. Go and do þat longyth to yowr offyce, And spare þat ?e mow! NOUGHT. Holde, master Myscheff, and rede þis. MYSCHEFF. Here ys blottybus in blottis, Blottorum blottibus istis. I beschrew yowr erys, a fayer hande! NOWADAYS. ?e, yt ys a goode rennynge fyst. Such an hande may not be myst. NOUGHT. I xulde haue don better, hade I wyst. MYSCHEFF. Take hede, sers, yt stoude you on hande. Carici tenta generalis In a place þer goode ale ys Anno regni regitalis Edwardi nullateni On ?estern day in Feuerere—þe ?ere passyth fully, As Nought hath wrytyn; here ys owr Tulli, Anno regni regis nulli! NOWADAYS. What how, Neu Gyse! Þou makyst moche taryynge. Þat jakett xall not be worth a ferthynge. NEW GYSE. Out of my wey, sers, for drede of fyghtynge! Lo, here ys a feet tayll, lyght to leppe abowte! NOUGHT. Yt ys not schapyn worth a morsell of brede; Ther ys to moche cloth, yt weys as ony lede. I xall goo and mende yt, ellys I wyll lose my hede. Make space, sers, lett me go owte. MYSCHEFF. Mankynde, cum hethere! God sende yow þe gowte! ?e xall goo to all þe goode felouse in þe cuntre aboute; Onto þe goodewyff when þe goodeman ys owte. ‘I wyll,’ say ?e. MANKYNDE. I wyll, ser. NEW GYSE. There arn but sex dedly synnys, lechery ys non, As yt may be verefyede be ws brethellys euerychon. ?e xall goo robbe, stell, and kyll, as fast as ye may gon. ‘I wyll,’ sey ?e. MANKYNDE. I wyll, ser. NOWADAYS. On Sundays on þe morow erly betyme ?e xall wyth to þe all-house erly to go dyn And forbere masse and matens, owres and prime. ‘I wyll,’ sey ?e. MANKYNDE. I wyll, ser. MYSCHEFF. ?e must haue be yowr syde a longe da pacem, As trew men ryde be þe wey for to onbrace þem, Take þer monay, kytt þer throtys, thus ouerface þem. ‘I wyll,’ sey ?e. MANKYNDE. I wyll, ser. NOUGHT. Here ys a joly jakett! How sey ?e? NEW GYSE. Yt ys a goode jake of fence for a mannys body. Hay, doog, hay! whoppe whoo! Go yowr wey lyghtly! ?e are well made for to ren. MYSCHEFF. Tydyngys, tydyngys! I haue aspyede on! Hens wyth yowr stuff, fast we were gon! I beschrew þe last xall com to hys hom. Dicant OMNES. Amen! MERCY. What how, Mankynde! Fle þat felyschyppe, I yow prey! MANKYNDE. I xall speke wyth þe anoþer tyme, to-morn, or þe next day. We xall goo forth together to kepe my faders ?er-day. A tapster, a tapster! Stow, statt, stow! MYSCHEFF. A myscheff go wyth! here I haue a foull fall. Hens, awey fro me, or I xall beschyte yow all. NEW GYSE. What how, ostlere, hostlere! Lende ws a football! Whoppe whow! Anow, anow, anow, anow!</field>
      <field name="fulltext">SCENE III MERCY. My mynde ys dyspersyde, my body trymmelyth as þe aspen leffe. The terys xuld trekyll down by my chekys, were not yowr reuerrence. Yt were to me solace, þe cruell vysytacyon of deth. Wythout rude behauer I kan not expresse þis inconvenyens. Wepynge, sythynge, and sobbynge were my suffycyens; All naturall nutriment to me as caren ys odybull. My inwarde afflixcyon ?eldyth me tedyouse wnto yowr presens. I kan not bere yt ewynly þat Mankynde ys so flexybull. Man onkynde, whereuer þou be! for all þis world was not aprehensyble To dyscharge þin orygynall offence, thraldam and captyuyte, Tyll Godys own welbelouyde son was obedient and passyble. Euery droppe of hys bloode was schede to purge þin iniquite. I dyscomende and dysalow þin oftyn mutabylyte. To euery creature þou art dyspectuose and odyble. Why art þou so oncurtess, so inconsyderatt? Alasse, who ys me! As þe fane þat turnyth wyth þe wynde, so þou art conuertyble. In trust ys treson; þi promes ys not credyble; Thy peruersyose ingratytude I can not rehers. To God and to all þe holy corte of hewyn þou art despectyble, As a nobyll versyfyer makyth mencyon in þis verse: ‘Lex et natura, Cristus et omnia jura Damnant ingratum, lugent eum fore natum.’ O goode Lady and Moþer of mercy, haue pety and compassyon Of þe wrechydnes of Mankynde, þat ys so wanton and so frayll! Lett mercy excede justyce, dere Moþer, amytt þis supplycacyon, Equyte to be leyde onparty and mercy to prevayll. To sensuall lyvynge ys reprouable, þat ys nowadays, As be þe comprehence of þis mater yt may be specyfyede. New Gyse, Nowadays, Nought wyth þer allectuose ways They haue pervertyde Mankynde, my swet sun, I haue well espyede. A, wyth þes cursyde caytyfs, and I may, he xall not long indure. I, Mercy, hys father gostly, wyll procede forth and do my propyrte. Lady, helpe! þis maner of lyuynge ys a detestabull plesure. Vanitas vanitatum, all ys but a vanyte. Mercy xall neuer be convicte of hys oncurtes condycyon. Wyth wepynge terys be ny?te and be day I wyll goo and neuer sesse. Xall I not fynde hym? Yes, I hope. Now Gode be my proteccyon! My predylecte son, where be ye? Mankynde, vbi es? MYSCHEFF. My prepotent fader, when ?e sowpe, sowpe owt yowr messe. ?e are all to-gloryede in yowr termys; ?e make many a lesse. Wyll ?e here? He cryeth euer ‘Mankynde, vbi es?’ NEW GYSE. Hic hyc, hic hic, hic hic, hic hic! Þat ys to sey, here, here, here! ny dede in þe cryke. Yf ?e wyll haue hym, goo and syke, syke, syke! Syke not ouerlong, for losynge of yowr mynde! NOWADAYS. Yf ?e wyll haue Mankynde, how domine, domine, dominus! ?e must speke to ?e schryue for a cape corpus, Ellys ?e must be fayn to retorn wyth non est inventus. How sey ?e, ser? My bolte ys schett. NOUGHT. I am doynge of my nedyngys; be ware how ?e schott! Fy, fy, fy! I haue fowll arayde my fote. Be wyse for schotynge wyth yowr takyllys, for Gode wott My fote ys fowly ouerschett. MYSCHEFF. A parlement, a parlement! Cum forth, Nought, behynde. A cownsell belyue! I am aferde Mercy wyll hym fynde. How sey ?e, and what sey ?e? How xall we do wyth Mankynde? NEU GYSE. Tysche! a flyes weyng! Wyll ?e do well? He wenyth Mercy were honge for stelyng of a mere. Myscheff, go sey to hym þat Mercy sekyth euerywere. He wyll honge hymselff, I wndyrtake, for fere. MYSCHEFF. I assent þerto; yt ys wyttyly seyde and well. NOWADAYS. Qwyppe yt in þi cote; anon yt were don. Now Sent Gabryellys modyr saue þe cloþes of þi schon! All þe bokys in þe worlde, yf þei hade be wndon, Kowde not a cownselde ws bett. Hic exit MYSCHEFF MYSCHEFF. How, Mankynde! Cumm and speke wyth Mercy, he is here fast by. MANKYNDE. A roppe, a rope, a rope! I am not worthy. MYSCHEFF. Anon, anon, anon! I haue yt here redy, Wyth a tre also þat I haue gett. Holde þe tre, Nowadays, Nought! Take hede and be wyse! NEU GYSE. Lo, Mankynde! do as I do; þis ys þi new gyse. Gyff þe roppe just to þy neke; þis ys myn avyse. MYSCHEFF. Helpe þisylff, Nought! Lo, Mercy ys here! He skaryth ws wyth a bales; we may no lengere tary. NEU GYSE. Qweke, qweke, qweke! Alass, my thrott! I beschrew yow, mary! A, Mercy, Crystys coppyde curse go wyth yow, and Sent Dauy! Alasse, my wesant! ?e were sumwhat to nere. Exiant MERCY. Aryse, my precyose redempt son! ?e be to me full dere. He ys to tymerouse, me semyth hys vytall spryt doth exspyre. MANKYNDE. Alasse, I haue be so bestyally dysposyde, I dare not apere. To se yowr solaycyose face I am not worthy to dysyere. MERCY. Yowr crymynose compleynt wondyth my hert as a lance. Dyspose yowrsylff mekly to aske mercy, and I wyll assent. ?elde me nethyr golde nor tresure, but yowr humbyll obeysyance, The voluntary subjeccyon of yowr hert, and I am content. MANKYNDE. What, aske mercy ?et onys agayn? Alas, yt were a wyle petycyun. Ewyr to offend and euer to aske mercy, yt ys a puerilite. Yt ys so abhominabyll to rehers my iterat transgrescion, I am not worthy to hawe mercy be no possibilite. MERCY. O Mankend, my singler solas, þis is a lamentabyll excuse. The dolorus terys of my hert, how þei begyn to amownt! O pirssid Jhesu, help þou þis synfull synner to redouce! Nam hec est mutacio dextre Excelsi; vertit impios et non sunt. Aryse and aske mercy, Mankend, and be associat to me. Thy deth schall be my hewynesse; alas, tys pety yt schwld be þus. Thy obstinacy wyll exclude the fro þe glorius perpetuite. ?et for my lofe ope thy lyppys and sey ‘Miserere mei, Deus!’ MANKEND. The egall justyse of God wyll not permytte sych a synfull wrech To be rewyvyd and restoryd ageyn; yt were impossibyll. MERCY. The justyce of God wyll as I wyll, as hymsylfe doth precyse: Nolo mortem peccatoris, inquit, yff he wyll be redusyble. MANKEND. Þan mercy, good Mercy! What ys a man wythowte mercy? Lytyll ys our parte of paradyse were mercy ne were. Good Mercy, excuse þe ineuytabyll objeccion of my gostly enmy. The prowerbe seyth ‘Þe trewth tryith þe sylfe.’ Alas, I hawe mech care. MERCY. God wyll not make ?ow preuy onto hys last jugement. Justyce and Equite xall be fortyfyid, I wyll not denye. Trowthe may not so cruelly procede in hys streyt argument But þat Mercy schall rewle þe mater wythowte contrauersye. Aryse now and go wyth me in thys deambulatorye. Inclyne yowyr capacite; my doctrine ys conuenient. Synne not in hope of mercy; þat ys a cryme notary. To truste ouermoche in a prince yt ys not expedient. In hope when ?e syn ?e thynke to hawe mercy, be ware of þat awenture. The good Lord seyd to þe lecherus woman of Chanane, The holy gospell ys þe awtorite, as we rede in scrypture, ‘Vade et jam amplius noli peccare.’ Cryst preserwyd þis synfull woman takeyn in awowtry; He seyde to here þeis wordys, ‘Go and syn no more.’ So to ?ow, go and syn no more. Be ware of weyn confidens of mercy; Offend not a prince on trust of hys fauour, as I seyd before. Yf ?e fele ?oursylfe trappyd in þe snare of your gostly enmy, Aske mercy anon; be ware of þe contynuance. Whyll a wond ys fresch yt ys prowyd curabyll be surgery, Þat yf yt procede ouyrlong, yt ys cawse of gret grewans. MANKEND. To aske mercy and to hawe, þis ys a lyberall possescion. Schall þis expedycius petycion euer be alowyd, as ?e hawe insyght? MERCY. In þis present lyfe mercy ys plente, tyll deth makyth hys dywysion; But whan ?e be go, vsque ad minimum quadrantem ?e schall rekyn ?our ryght. Aske mercy and hawe, whyll þe body wyth þe sowle hath hys annexion; Yf ye tary tyll your dyscesse, ?e may hap of your desyre to mysse. Be repentant here, trust not þe owr of deth; thynke on þis lessun: ‘Ecce nunc tempus acceptabile, ecce nunc dies salutis.’ All þe wertu in þe word yf ?e myght comprehend Your merytys were not premyabyll to þe blys abowe, Not to the lest joy of hewyn, of ?our propyr efforte to ascend. Wyth mercy ?e may; I tell ?ow no fabyll, scrypture doth prowe. MANKEND. O Mercy, my suavius solas and synguler recreatory, My predilecte spesyall, ?e are worthy to hawe my lowe; For wythowte deserte and menys supplicatorie ?e be compacient to my inexcusabyll reprowe. A, yt swemyth my hert to thynk how onwysely I hawe wroght. Tytiuillus, þat goth invisibele, hyng hys nett before my eye And by hys fantasticall visionys sediciusly sowght, To New Gyse, Nowadayis, Nowght causyd me to obey. MERCY. Mankend, ?e were obliuyows of my doctrine monytorye. I seyd before, Titiuillus wold asay ?ow a bronte. Be ware fro hensforth of hys fablys delusory. Þe prowerbe seyth, ‘Jacula prestita minus ledunt.’ ?e hawe thre aduersaryis and he ys mayster of hem all: That ys to sey, the Dewell, þe World, þe Flesch and þe Fell. The New Gyse, Nowadayis, Nowgth, þe World we may hem call; And propyrly Titiuillus syngnyfyth the Fend of helle; The Flesch, þat ys þe vnclene concupissens of ?our body. These be ?our thre gostly enmyis, in whom ?e hawe put ?our confidens. Þei browt ?ow to Myschesse to conclude ?our temporall glory, As yt hath be schewyd before þis worcheppyll audiens. Remembyr how redy I was to help ?ow; fro swheche I was not dangerus; Wherfore, goode sunne, absteyne fro syn euermore after þis. ?e may both saue and spyll ?owr sowle þat ys so precyus. Libere welle, libere nolle God may not deny iwys. Be ware of Titiuillus wyth his net and of all enmys will, Of ?our synfull delectacion þat grewyth ?our gostly substans. ?our body ys ?our enmy; let hym not haue hys wyll. Take ?our lewe whan ?e wyll. God send ?ow good perseuerans! MANKEND. Syth I schall departe, blyse me, fader, her þen I go. God send ws all plente of hys gret mercy! MERCY. Dominus custodit te ab omni malo In nomine Patris et Filii et Spiritus Sancti. Amen! Hic exit MANKEND Wyrschepyll sofereyns, I hawe do my propirte: Mankynd ys deliueryd by my fauerall patrocynye. God preserue hym fro all wyckyd captiuite And send hym grace hys sensuall condicions to mortifye! Now for hys lowe þat for vs receywyd hys humanite, Serge ?our condicyons wyth dew examinacion. Thynke and remembyr þe world ys but a wanite, As yt ys prowyd daly by diuerse transmutacyon. Mankend ys wrechyd, he hath sufficyent prowe. Therefore God grant ?ow all per suam misericordiam Þat ye may be pleyferys wyth þe angellys abowe And hawe to ?our porcyon vitam eternam. Amen! Fynis.</field>
   </doc>
</add>